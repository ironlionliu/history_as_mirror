[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第二百六端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注唐纪二十二\n则天顺圣皇后中之下\n神功元年，\n正月己亥朔，太后享通天宫。\n突厥默啜寇灵州，以许钦明自随。钦明至城下大呼，求美酱、梁米及墨，意欲城中选良将引精兵、夜袭虏营，而城中无谕其意者。\n箕州刺史刘思礼学相人于术士张憬藏，憬藏谓思礼当历箕州，位至太师。思礼念太师人臣极贵，非佐命无以致之，乃与洛州录事参军綦连耀谋反，阴结朝士，托相术，许人富贵，俟其意悦，因说以「綦连耀有天命，公必因之以得富贵。」凤阁舍人王勮兼天官侍郎事，用思礼为箕州刺史。\n明堂尉吉顼闻其谋，以告合宫尉来俊臣，使上变告之。太后使河内王武懿宗推之。懿宗令思礼广引朝士，许免其死，凡小忤意皆引之。于是思礼引凤阁侍郎同平意事李元素、夏官侍郎同平章事孙元亨、知天官侍郎事石抱忠、刘奇、给事中周譒及王勮兄泾州刺史勔、弟监察御史助等，凡三十六家，皆海内名士，穷楚毒以成其狱，壬戌，皆族诛之，亲党连坐流窜者千馀人。\n初，懿宗宽思礼于外，使诬引诸人。诸人既诛，然后收思礼，思礼悔之。懿宗自天授以来，太后数使之鞫狱，喜诬陷人，时人以为周、来之亚。\n来俊臣欲擅其功，复罗告吉顼；顼上变，得召见，仅免。俊臣由是复用，而顼亦以此得进。\n俊臣党人罗告司刑府史樊惎谋反，诛之。惎子讼冤于朝堂，无敢理者，乃援刀自刳其腹。秋官侍郎上邽刘如璇见之，窃叹而泣。俊臣奏如璇党恶逆，下狱，处以绞刑；制流瀼州。\n尚乘奉御张易之，行成之族孙也，年少，美姿容，善音律。太平公主荐易之弟昌宗入侍禁中，昌宗复荐易之，兄弟皆得幸于太后，常傅朱粉，衣锦绣。昌宗累迁散骑常侍，易之为司卫少卿；拜其母臧氏、韦氏为太夫人，赏赐不可胜纪，仍敕凤阁侍郎李迥秀为臧氏私夫。迥秀，大亮之族孙也。武承嗣、三思、懿宗、宗楚客、晋卿皆候易之门庭，争执鞭辔，谓易之为五郎，昌宗为六郎。\n癸亥，突厥默啜寇胜州，平狄军副使安道买击破之。\n甲子，以原州司马娄师德守凤阁侍郎、同平章事。\n春三月戊申，清边道总管王孝杰、苏宏晖等将兵十七万与孙万荣战于东硖石谷，唐兵大败，孝杰死之。\n孝杰遇契丹，帅精兵为前锋，力战。契丹引退，孝杰追之，行背悬崖；契丹回兵薄之，宏晖先遁，孝杰坠崖死，将士死亡殆尽。管记洛阳张说驰奏其事。太后赠孝杰官爵，遣使斩宏晖以徇；使者未至，宏晖以立功得免。\n武攸宜军渔阳，闻孝杰等败没，军中震恐，不敢进。契丹乘胜寇幽州，攻陷城邑，剽掠吏民，攸宜遣将击之，不克。\n阎知微、田归道同使突厥，册默啜为可汗。知微中道遇突厥使者，辄与之绯袍、银带，且上言：「虏使至都，宜大为供张。」归道上言：「突厥背诞积年，方今悔过，宜待圣恩宽宥。今知微擅与之袍带，使朝廷无以复加；宜令反初服以俟朝恩。又，小虏使臣，不足大为供张。」太后然之。知微见默啜，舞蹈，吮其靴鼻；归道长揖不拜。默啜囚归道，将杀之，归道辞色不挠，责其无厌，为陈祸福。阿波达干元珍曰：「大国使者，不可杀也。」默啜怒稍解，但拘留不遣。\n初，咸亨中，突厥有降者，皆处之丰、胜、灵、夏、朔、代六州，至是，默啜求六州降户及单于都护府之地，并谷种、缯帛、农器、铁，太后不许。默啜怒，言辞悖慢。姚璹、杨再思以契丹未平，请依默啜所求给之。麟台少监、知凤阁侍郎赞皇李峤曰：「戎狄贪而无信，此所谓『借寇兵资盗粮』也，不如治兵以备之。」璹、再思固请与之，乃悉驱六州降户数千帐以与默啜，并给谷种四万斛，杂彩五万段，农器三千事，铁四万斤，并许其昏。默啜由是益强。\n田归道始得还，与阎知微争论于太后前。归道以为默啜必负约，不可恃和亲，宜为之备。知微以为和亲必可保。\n夏四月，铸九鼎成，徙置通天宫。豫州鼎高丈八尺，受千八百石；馀州高丈四尺，受千二百石；各图山川物产于其上，共用铜五十六万七百馀斤。太后欲以黄金千两涂之，姚璹曰：「九鼎神器，贵于天质自然。且臣观其五采焕炳相杂，不待金色以为炫耀。」太后从之。自玄武门曳入，令宰相、诸王帅南北牙宿卫兵十馀万人并仗内大牛、白象共曳之\n前益州长史王及善已致仕，会契丹作乱，山东不安，起为滑州刺史。太后召见，问以朝廷得失，及善陈治乱之要十馀条。太后曰：「外州末事，此为根本，卿不可出。」癸酉，留为内史。\n癸未，以右金吾卫大将军武懿宗为神兵道行军大总管，与右豹韬卫将军何迦密将兵击契丹。五月癸卯，又以娄师德为清边道副大总管，右武威卫将军沙吒忠义为前军总管，将兵二十万击契丹。\n先是，有朱前疑者上书云：「臣梦陛下寿满八百。」即拜拾遗。又自言「梦陛下发白再玄，齿落更生」。迁驾部郎中。出使还，上书曰：「闻嵩山呼万岁。」赐以绯算袋，时未五品，于绿衫上佩之。会发兵讨契丹，敕京官出马一匹供军，酬以五品。前疑买马输之，屡抗表求进阶；太后恶其贪鄙，\n六月乙丑，敕还其马，斥归田里。\n右司郎中冯翊乔知之有美妾曰碧玉，知之为之不昏。武承嗣借以教诸姬，遂留不还。知之作绿珠怨以寄之，碧玉赴井死。承嗣得诗于裙带，大怒，讽酷吏罗告，族之。\n司仆少卿来俊臣倚势贪淫，士民妻妾有美者，百方取之；或使人罗告其罪，矫称敕以取其妻，前后罗织诛人，不可胜计。自宰相以下，籍其姓名而取之。自言才比石勒。监察御史李昭德素恶俊臣，又尝庭辱秋官侍郎皇甫丈备，二人共诬昭德谋反，下狱。\n俊臣欲罗告武氏诸王及太平公主，又欲诬皇嗣及庐陵王与南北牙同反，冀因此盗国权，河东人卫遂忠告之。诸武及太平公主恐惧，共发其罪，系狱，有司处以极刑。太后欲赦之，奏上三日，不出。王及善曰：「俊臣凶狡贪暴，国之元恶，不去之，必动摇朝廷。」太后游苑中，吉顼执辔，太后问以外事，对曰：「外人唯怪来俊臣奏不下。」太后曰：「俊臣有功于国，朕方思之。」顼曰：「于安远告虺贞反，既而果反，今止为成州司马。俊臣聚结不逞，诬构良善，赃贿如山，冤魂塞路，国之贼也，何足惜哉！」太后乃下其奏。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "俊臣以告綦连耀功，赏奴婢十人。俊臣阅司农婢，无可者，以西突厥可汗斛瑟罗家有细婢，善歌舞，欲得以为赏口，乃使人诬告斛瑟罗反。诸酋长诣阙割耳剺面讼冤者数千人。会俊臣诛，乃得免。\n俊臣方用事，选司受其属请不次除官者，每铨数百人。俊臣败，侍郎皆自首。太后责之，对曰：「臣负陛下，死罪！臣乱国家法，罪止一身；违俊臣语，立见灭族。」太后乃赦之。\n上林令侯敏素谄事俊臣，其妻董氏谏之曰：「俊臣国贼，指日将败，君宜远之。」敏从之。俊臣怒，出为武龙令。敏欲不往，妻曰：「速去勿留！」俊臣败，其党皆流岭南，敏独得免。\n太后徵于安远为尚食奉御，擢吉顼为右肃政中丞。\n以检校夏官侍郎宗楚客同平章事。\n武懿宗军至赵州，闻契丹将骆务整数千骑将至冀州，懿宗惧，欲南遁。或曰：「虏无辎重，以抄掠为资，若按兵拒守，势必离散，从而击之，可有大功。」懿宗不从，退据相州，委弃军资器仗甚众。契丹遂屠赵州。\n甲午，孙万荣为奴所杀。\n万荣之破王孝杰也，于柳城西北四百里依险筑城，留其老弱妇女，所获器仗资财，使妹夫乙冤羽守之，引精兵寇幽州。恐突厥默啜袭其后，遣五人至黑沙，语默啜曰：「我已破王孝杰百万之众，唐人破胆，请与可汗乘胜共取幽州。」三人先至，默啜喜，赐以绯袍。二人后至，默啜怒其稽缓，将杀之，二人曰：「请一言而死。」默啜问其故，二人以契丹之情告。默啜乃杀前三人而赐二人绯，使为乡导，发兵取契丹新城，杀所获凉州都督许钦明以祭天；围新城三日，克之，尽俘以归。使乙冤羽驰报万荣。\n时万荣方与唐兵相持，军中闻之，忷惧。奚人叛万荣，神兵道总管杨玄基击其前，奚兵击其后，获其将何阿小。万荣军大溃，帅轻骑数千东走。前军总管张九节遣兵邀之于道，万荣穷蹙，与其奴逃至潞水东，息于林下，叹曰：「今欲归唐，罪已大。归突厥亦死，归新罗亦死。将安之乎！」奴斩其首以降，枭之四方馆门。其馀众及奚、霫皆降于突厥。\n戊子，特进武承嗣、春官尚书武三思并同凤阁鸾台三品。\n辛卯，制以契丹初平，命河内王武懿宗、娄师德及魏州刺史狄仁杰分道安抚河北。懿宗所至残酷，民有为契丹所胁从复来归者，懿宗皆以为反，生刳取其胆。先是，何阿小嗜杀人，河北人为之语曰：「唯此两何，杀人最多。」\n秋七月丁酉，昆明内附，置窦州。\n武承嗣、武三思并罢政事。\n庚午，武攸宜自幽州凯旋。武懿宗奏河北百姓从贼者请尽族之，左拾遗王求礼庭折之曰：「此属素无武备，力不胜贼，苟从之以求生，岂有叛国之心！懿宗拥强兵数十万，望风退走，贼徒滋蔓，又欲委罪于草野诖误之人，为臣不忠，请先斩懿宗以谢河北！」懿宗不能对。司刑卿杜景俭亦奏：「此皆胁从之人，请悉原之。」太后从之。\n八月丙戌，纳言姚璹坐事左迁益州长史，以太子宫尹豆卢钦望为文昌右相、凤阁鸾台三品。\n九月壬辰，大享通天宫，大赦，改元。\n庚戌，娄师德守纳言。\n甲寅，太后谓侍臣曰：「顷者周兴、来俊臣按狱，多连引朝臣，云其谋反；国有常法，朕安敢违；中间疑其不实，使近臣就狱引问，得其手状，皆自承服，朕不以为疑。自兴、俊臣死，不复闻有反者，然则前死者不有冤邪？」夏官侍郎姚元崇对曰：「自垂拱以来坐谋反死者，率皆兴等罗织，自以为功。陛下使近臣问之，近臣亦不自保，何敢动摇！所问者若有翻覆，惧遭惨毒，不若速死。赖天启圣心，兴等伏诛，臣以百口为陛下保，自今内外之臣无复反者；若微有实状，臣请受知而不告之罪。」太后悦曰：「向时宰相皆顺成其事，陷朕为淫刑之主；闻卿所言，深合朕心。」赐元崇钱千缗。\n时人多为魏元忠讼冤者，太后复召为肃政中丞。元忠前后坐弃市流窜者四。尝侍宴，太后问曰：「卿往者数负谤，何也？」对曰：「臣犹鹿耳，罗织之徒欲得臣肉为羹，臣安所避之！」\n冬闰十月甲寅，以幽州都督狄仁杰为鸾台侍郎，司刑卿杜景俭为凤阁侍郎，并同平章事。\n仁杰上疏以为：「天生四夷，皆在先王封略之外，故东拒沧海，西阻流沙，北横大漠，南阻五岭，此天所以限夷狄而隔中外也。自典籍所纪，声教所及，三代不能至者，国家尽兼之矣。诗人矜蒲伐于太原，美化行于江、汉，则三代之远裔，皆国家之域中也。若乃用武方外，邀功绝域，竭府库之实以争不毛之地，得其人不足增赋，获其土不可耕织，苟求冠带远夷之称，不务固本安人之术，此秦皇、汉武之所行，非五帝、三王之事业也。始皇穷兵极武，务求广地，死者如麻，致天下溃叛。汉武征伐四夷，百姓困穷，盗贼蜂起；末年悔悟，息兵罢役，故能为天所佑。近者国家频岁出师，所费滋广，西戍四镇，东戍安东，调发日加，百姓虚弊。今关东饥馑，蜀、汉逃亡，江、淮已南，徵求不息，人不复业，相率为盗，本根一摇，忧患不浅。其所以然者，皆以争蛮貊不毛之地，乖子养苍生之道也。昔汉元纳贾捐之之谋而罢朱崖郡，宣帝用魏相之策而弃车师之田，岂不欲慕尚虚名，盖惮劳人力也。近贞观中克平九姓，立李思摩为可汗，使统诸部者，盖以夷狄叛则伐之，降则抚之，得推亡固存之义，无远戍劳人之役，此近日之令典，经边之故事也。窃谓宜立阿史那斛瑟罗为可汗，委之四镇，继高氏绝国，使守安东。省军费于远方，并甲兵于塞上，使夷狄无侵侮之患则可矣，何必穷其窟穴，与蝼蚁校长短哉！但当敕边兵，谨守备，远斥候，聚资粮，待其自致，然后击之。以逸待劳则战士力倍，以主御客则我得其便，坚壁清野则寇无所得；自然二贼深入则有颠踬之虑，浅入必无寇获之益。如此数年，可使二虏不击而服矣。」事虽不行，识者是之。\n凤阁舍人李峤知天官选事，始置员外官数千人。\n先是历官以是月为正月，以腊月为闰。太后欲正月甲子朔冬至，乃下制以为「去晦仍见月，有爽天经。可以今月为闰月，来月为正月。」\n圣历元年正月甲子朔，冬至，太后享通天宫；赦天下，改元。\n夏官侍郎宗楚客罢政事。\n春二月乙未，文昌右相、同凤阁鸾台三品豆卢钦望罢为太子宾客。\n武承嗣、三思营求为太子，数使人说太后曰：「自古天子未有以异姓为嗣者。」太后意未决。狄仁杰每从容言于太后曰：「文皇帝栉风沐雨，亲冒锋𨮹，以定天下，传之子孙。大帝以二子托陛下。陛下今乃欲移之他族，无乃非天意乎！且姑侄之与母子孰亲？陛下立子，则千秋万岁后，配食太庙，承继无穷；立侄，则未闻侄为天子而祔姑于庙者也。」太后曰：「此朕家事，卿勿预知。」仁杰曰：「王者以四海为家，四海之内，孰非臣妾，何者不为陛下家事！君为元首，臣为股肱，义同一体，况臣备位宰相，岂得不预知乎！」又劝太后召还庐陵王。王方庆、王及善亦劝之。太后意稍寤。他日，又谓仁杰曰：「朕梦大鹦鹉两翼皆折，何也。」对曰：「武者，陛下之姓，两翼，二子也。陛下起二子，则两翼振矣。」太后由是无立承嗣、三思之意。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "三月己巳，托言庐陵王有疾，遣职方员外郎瑕丘徐彦伯召庐陵王及其妃、诸子诣行在疗疾。戊子，庐陵王至神都。\n夏四月庚寅朔，太后祀太庙。\n辛丑，以娄师德充陇右诸军大使，仍检校营田事。\n六月甲午，命淮阳王武延秀入突厥，纳默啜女为妃；豹韬卫大将军阎知微摄春官尚书，右武卫郎将杨齐庄摄司宾卿，赍金帛巨亿以送之。延秀，承嗣之子也。\n凤阁舍人襄阳张柬之谏曰：「自古未有中国亲王娶夷狄女者。」由是忤旨，出为合州刺史。\n秋七月，凤阁侍郎、同平章事杜景俭罢为秋官尚书。\n八月戊子，武延秀至黑沙南庭。突厥默啜谓阎知微等曰：「我欲以女嫁李氏，安用武氏儿邪！此岂天子之子乎！我突厥世受李氏恩，闻李氏尽灭，唯两儿在，我今将兵辅立之。」乃拘延秀于别所，以知微为南面可汗，言欲使之主唐民也。遂发兵袭静难、平狄、清夷等军，静难军使慕容玄崱以兵五千降之。虏势大振，进寇妫、檀等州。前从阎知微入突厥者，默啜皆赐之五品、三品之服，太后悉夺之。\n默啜移书数朝廷曰：「与我蒸谷种，种之不生，一也。金银器皆行滥，非真物，二也。我与使者绯紫皆夺之，三也。缯帛皆疏恶，四也。我可汗女当嫁天子儿，武氏小姓，门户不敌，罔冒为昏，五也。我为此起兵，欲取河北耳。」\n监察御史裴怀古从阎知微入突厥，默啜欲官之，不受。囚，将杀之，逃归；抵晋阳，形容羸悴。突骑噪聚，以为间谍，欲取其首以求功。有果毅尝为人所枉，怀古按直之，大呼曰：「裴御史也。」救之，得全。至都，引见，迁祠部员外郎。\n时诸州闻突厥入寇，方秋，争发民修城。卫州刺史太平敬晖谓僚属曰：「吾闻金汤非粟不守，柰何舍收获而事城郭乎？」悉罢之，使归田，百姓大悦。\n甲午，鸾台侍郎、同平章事王方庆罢为麟台监。\n太子太保魏宣王武承嗣，恨不得为太子，意怏怏，戊戌，病薨。\n庚子，以春官尚书武三思检校内史，狄仁杰兼纳言。\n太后命宰相各举尚书郎一人，仁杰举其子司府丞光嗣，拜地官员外郎，已而称职。太后喜曰：「卿足继祁奚矣。」}\n通事舍人河南元行冲，博学多通，仁杰重之。行冲数规谏仁杰，且曰：「凡为家者必有储蓄脯、醢以适口，参、术以攻疾。仆窃计明公之门，珍味多矣，行冲请备药物之末。」仁杰笑曰：「吾药笼中物，何可一日无也！」行冲名澹，以字行。\n以司属卿武重规为天兵中道大总管，右武卫将军沙吒忠义为天兵西道总管，幽州都督下邽张仁愿为天兵东道总管，将兵三十万以讨突厥默啜；又以左羽林卫大将军阎敬容为天兵西道后军总管，将兵十五万为后援。\n癸丑，默啜寇飞狐，乙卯，陷定州，杀刺史孙彦高及吏民数千人。\n九月甲子，以夏官尚书武攸宁同凤阁鸾台三品。\n改默啜为斩啜。\n默啜使阎知微招谕赵州，知微与虏连手蹋万岁乐于城下。将军陈令英在城上谓曰：「尚书位任非轻，乃为虏蹋歌，独无慙乎！」知微微吟曰：「不得已，万岁乐。」\n戊辰，默啜围赵州，长史唐般若翻城应之。刺史高睿与妻秦氏仰药诈死，虏舆之诣默啜，默啜以金狮子带、紫袍示之曰：「降则拜官，不降则死！」睿顾其妻，妻曰：「酬报国恩，正在今日！」遂俱闭目不言。经再宿，虏知不可屈，乃杀之。虏退，唐般若族诛；赠睿冬官尚书，諡曰节。睿，熲之孙也。\n皇嗣固请逊位于庐陵王，太后许之。壬申，立庐陵王哲为皇太子，复名显。赦天下。\n甲戌，命太子为河北道元帅以讨突厥。先是，募人月馀不满千人，及闻太子为元帅，应募者云集，未几，数盈五万。\n戊寅，以狄仁杰为河北道行军副元帅，右丞宋元爽为长史，右台中丞崔献为司马，左台中丞吉顼为监军使。时太子不行，命仁杰知元帅事，太后亲送之。\n蓝田令薜讷，仁贵之子也，太后擢为左威卫将军、安东道经略。将行，言于太后曰：「太子虽立，外议犹疑未定；苟此命不易，丑虏不足平也。」太后深然之。王及善请太子赴外朝以慰人心，从之。\n以天官侍郎苏味道为凤阁侍郎、同平章事。味道前后在相位数岁，依阿取容，尝谓人曰：「处事不宜明白，但摸棱持两端可矣。」时人谓之「苏摸棱」。\n癸未，突厥默啜尽杀所掠赵、定等州男女万馀人，自五回道去，所过，杀掠不可胜纪。沙吒忠义等但引兵蹑之，不敢逼。狄仁杰将兵十万追之，无所及。默啜还漠北，拥兵四十万，据地万里，西北诸夷皆附之，甚有轻中国之心。\n冬十月，制：都下屯兵，命河内王武懿宗、九江王武攸归领之。\n癸卯，以狄仁杰为河北道安抚大使。时北人为突厥所驱逼者，虏退，惧诛，往往亡匿。仁杰上疏，以为：「朝廷议者皆罪契丹、突厥所胁从之人，言其迹虽不同，心则无别。诚以山东近缘军机调发伤重，家道悉破，或至逃亡。重以官典侵渔，因事而起，枷杖之下，痛切肌肤，事迫情危，不循礼义。愁苦之地，不乐其生，有利则归，且图赊死，此乃君子之愧辱，小人之常行也。又，诸城入伪，或待天兵，将士求功，皆云攻得，臣忧滥赏，亦恐非辜。以经与贼同，是为恶地，至于污辱妻子，劫掠货财，兵士信知不仁，簪笏未能以免，乃是贼平之后，为恶更深。且贼务招携，秋毫不犯，今之归正，即是平人，翻被破伤，岂不悲痛！夫人犹水也，壅之则为泉，疏之则为川，通塞随流，岂有常性！今负罪之伍，必不在家，露宿草行，潜窜山泽，赦之则出，不赦则狂，山东群盗，縁兹聚结。臣以边尘蹔起，不足为忧，中土不安，此为大事。罪之则众情恐惧，恕之则反侧自安，伏愿曲赦河北诸州，一无所问。」制从之。仁杰于是抚慰百姓，得突厥所驱掠者，悉递还本贯。散粮运以赈贫乏，修邮驿以济旋师。恐诸将及使者妄求供顿，乃自食疏粝，禁其下无得侵扰百姓，犯者必斩。河北遂安。\n以夏官侍郎姚元崇、秘书少监李峤并同平章事。\n突厥默啜离赵州，乃纵阎知微使还。太后命磔于天津桥南，使百官共射之，既乃冎其肉，锉其骨，夷其三族，疏亲有先未相识而同死者。\n褒公段瓒，志玄之子也，先没于突厥。突厥在赵州，瓒邀杨齐庄与之俱逃，齐庄畏懦，不敢发。瓒先归，太后赏之。齐庄寻至，敕河内王武懿宗鞫之，懿宗以为齐庄意怀犹豫，遂与阎知微同诛。既射之如猬，气殜殜未死，乃决其腹，割心，投于地，犹趌趌然跃不止。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "蜀州每岁遣兵五百人戍姚州，路险远，死亡者多。蜀州刺史张柬之上言，以为：「姚州本哀牢之国，荒外绝域，山高水深。国家开以为州，未尝得其盐布之税，甲兵之用，而空竭府库，驱率平人，受役蛮夷，肝脑涂地，臣窃为国家惜之。请废姚州以隶巂州，岁时朝觐，同之蕃国。泸南诸镇亦皆废省，于泸北置关，百姓非奉使，无得交通往来。」疏奏，不纳。\n二年正月丁卯朔，告朔于通天宫。\n壬戌，以皇嗣为相王，领太子右卫率。\n甲子，置控鹤监丞、主簿等官，率皆嬖宠之人，颇用才能文学之士以参之。以司卫卿张易之为控鹤监，银青光禄大夫张昌宗、左台中丞吉顼、殿中监田归道、夏官侍郎李迥秀、凤阁舍人薜稷、正谏大夫临汾员半千皆为控鹤监内供奉。稷，元超之从子也。半千以古无此官，且所聚多轻薄之士，上疏请罢之；由是忤旨，左迁水部郎中。\n腊月，戊子，以左台中丞吉顼为天官侍郎，右台中丞魏元忠为凤阁侍郎，并同平章事。\n文昌左丞宗楚客与弟司农卿晋卿，坐赃贿满万馀缗及第舍过度，楚客贬播州司马，晋卿流峰州。太平公主观其第，叹曰：「见其居处，吾辈乃虚生耳。」\n辛亥，赐太子姓武氏；赦天下。\n太后生重眉，成八字，百官皆贺。\n河南、北置武骑团以备突厥。\n春一月庚申，夏官尚书、同凤阁鸾台三品武攸宁罢为冬官尚书。\n二月己丑，太后幸嵩山，过缑氏，谒升仙太子庙。壬辰，太后不豫，遣给事中栾城阎朝隐祷少室山。朝隐自为牺牲，沐浴伏俎上，请代太后命。太后疾小愈，厚赏之。丁酉，自缑氏还。\n初，吐蕃赞普器弩悉弄尚幼，论钦陵兄弟用事，皆有勇略，诸胡畏之。钦陵居中秉政，诸弟握兵分据方面，赞婆常居东边，为中国患者三十馀年。器弩悉弄浸长，阴与大臣论岩谋诛之。会钦陵出外，赞普诈云出畋，集兵执钦陵亲党二千馀人，杀之，遣使召钦陵兄弟，钦陵等举兵不受命。赞普将兵讨之，钦陵兵溃，自杀。夏四月，赞婆帅所部千馀人来降，太后命左武卫铠曹参军郭元振与河源军大使夫蒙令卿将骑迎之，以赞婆为特进、归德王。钦陵子弓仁，以所统吐谷浑七千帐来降，拜左玉钤卫将军、酒泉郡公。\n壬辰，以魏元忠检校并州长史，充天兵军大总管，以备突厥。\n娄师德为天兵军副大总管，仍充陇右诸军大使，专掌怀抚吐蕃降者。\n太后春秋高，虑身后太子与诸武不相容。壬寅，命太子、相王、太平公主与武攸暨等为誓文，告天地于明堂，铭之铁券，藏于史馆。\n秋七月，命建安王武攸宜留守西京，代会稽王武攸望。\n丙辰，吐谷浑部落一千四百帐内附。\n八月癸巳，突骑施乌质勒遣其子遮弩入见。遣侍御史元城解琬安抚乌质勒及十姓部落。\n制：「州县长吏，非奉有敕旨，毋得擅立碑。」\n内史王及善虽无学术，然清正难夺，有大臣之节。张易之兄弟每侍内宴，无复人臣礼；及善屡奏以为不可。太后不悦，谓及善曰：「卿既年高，不宜更侍游宴，但检校閤中可也。」及善因称病，谒假月馀；太后不问。及善叹曰：「岂有中书令而天子可一日不见乎！事可知矣！」乃上疏乞骸骨，太后不许。庚子，以及善为文昌左相，太子宫尹豆卢钦望为文昌右相，仍并同凤阁鸾台三品。鸾台侍郎、同平章事杨再思罢为左台大夫。丁未，相王兼检校安北大都护。以天官侍郎陆元方为鸾台侍郎、同平章事。\n纳言、陇右诸军大使娄师徳薨。\n师德在河陇，前后四十馀年，恭勤不怠，民夷安之。性沈厚宽恕，狄仁杰之入相也，师德实荐之；而仁杰不知，意颇轻师德，数挤之于外。太后觉之，尝问仁杰曰：「师德贤乎？」对曰：「为将能谨守边陲，贤则臣不知。」又曰：「师德知人乎？」对曰：「臣尝同僚，未闻其知人也。」太后曰：「朕之知卿，乃师德所荐也，亦可谓知人矣。」仁杰既出，叹曰：「娄公盛德，我为其所包容久矣，吾不得窥其际也。」是时罗织纷纭，师德久为将相，独能以功名终，人以是重之。\n戊申，以武三思为内史。\n九月乙亥，太后幸福昌；戊寅，还神都。\n庚子，邢贞公王及善薨。\n河溢，漂济源百姓庐舍千馀家。\n冬十月丁亥，论赞婆至都，太后宠待赏赐甚厚，以为右卫大将军，使将其众守洪源谷。\n太子、相王诸子复出閤。\n太后自称制以来，多以武氏诸王及驸马都尉为成均祭酒，博士、助教亦多非儒士。又因郊丘，明堂，拜洛，封嵩，取弘文国子生为斋郎，因得选补。由是学生不复习业，二十年间，学校殆废。而向时酷吏所诬陷者，其亲友流离，未获原宥。凤阁舍人韦嗣立上疏，以为：「时俗浸轻儒学，先王之道，弛废不讲。宜令王公以下子弟，皆入国学，不听以他岐仕进。又，自扬、豫以来，制狱渐繁，酷吏乘间，专欲杀人以求进。赖陛下圣明，周、丘、王、来相继诛殛，朝野庆泰，若再覩阳和。至如仁杰、元忠，往遭按鞫，亦皆自诬，非陛下明察，则以为葅醢矣；今陛下升而用之，皆为良辅。何乃前非而后是哉？诚由枉陷与甄明耳。臣恐向之负冤得罪者甚众，亦皆如是。伏望陛下弘天地之仁，广雷雨之施，自垂拱以来，罪无轻重，一皆昭洗，死者追复官爵，生者听还乡里。如此，则天下知昔之枉滥，非陛下之意，皆狱吏之辜，幽明欢欣，感通和气。」太后不能从。\n嗣立，承庆之异母弟也。母王氏，遇承庆甚酷，每杖承庆，嗣立必解衣请代；母不许辄私自杖，母乃为之渐宽。承庆为凤閤舍人，以疾去职。嗣立时为莱芜令，太后召谓曰：「卿父尝言，『臣有两儿，堪事陛下。』卿兄弟在官，诚如父言。朕今以卿代兄，更不用他人。」即日拜凤閤舍人。\n是岁，突厥默啜立其弟咄悉匐为左厢察，骨笃禄子默矩为右厢察，各主兵二万馀人；其子匐俱为小可汗，位在两察上，主处木昆等十姓，兵四万馀人，又号为拓西可汗。\n久视元年，\n正月戊寅，内史武三思罢为特进、太子少保。天官侍郎、同平章事吉顼贬安固尉。\n太后以顼有干略，故委以腹心。顼与武懿宗争赵州之功于太后前。顼魁岸辩口，懿宗短小伛偻，顼视懿宗，声气陵厉。太后由是不悦，曰：「顼在朕前，犹卑我诸武，况异时讵可倚邪！」他日，顼奏事，方援古引今，太后怒曰：「卿所言，朕饫闻之，无多言！太宗有马名师子骢，肥逸无能调驭者。朕为宫女侍侧，言于太宗曰：『妾能制之，然须三物，一铁鞭，二铁檛，三匕首。铁鞭击之不服，则以檛檛其首，又不服，则以匕首断其喉。』太宗壮朕之志。今日卿岂足污朕匕首邪！」顼惶惧流汗，拜伏求生，乃止。诸武怨其附太子，共发其弟冒官事，由是坐贬。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "腊月，辛巳，立故太孙重润为邵王，其弟重茂为北海王。\n太后问鸾台侍郎，陆元方以外事，对曰：「臣备位宰相，有大事不敢以不闻；人间细事，不足烦圣听。」由是忤旨。庚寅，罢为司礼卿。\n元方为人清谨，再为宰相，太后每有迁除，多访之，元方密封以进，未尝漏露。临终，悉取奏藁焚之，曰：「吾于人多阴德，子孙其未衰乎！」\n以西突厥竭忠事主可汗斛瑟罗为平西军大总管，镇碎叶。\n丁酉，以狄仁杰为内史。\n庚子，以文昌左丞韦巨源为纳言。\n乙巳，太后幸嵩山；春一月丁卯，幸汝州之温汤；戊寅，还神都。作三阳宫于告成之石淙。\n二月乙未，同凤阁鸾台三品豆卢钦望罢为太子宾客。\n三月，以吐谷浑青海王宣超为乌地也拔勤忠可汗。\n夏四月戊申，太后幸三阳宫避暑，有胡僧邀车驾观葬舍利，太后许之。狄仁杰跪于马前曰：「佛者夷狄之神，不足以屈天下之主。彼胡僧诡谲，直欲邀致万乘以惑远近之人耳。山路险狭，不容侍卫，非万乘所宜临也。」太后中道而还曰：「以成吾直臣之气。」\n五月己酉朔，日有食之。\n太后使洪州僧胡超合长生药，三年而成，所费巨万。太后服之，疾小瘳。癸丑，赦天下，改元久视；去天册金轮大圣之号。\n六月，改控鹤为奉宸府，以张易之为奉宸令。太后每内殿曲宴，辄引诸武、易之及弟秘书监昌宗饮博嘲谑。太后欲掩其迹，乃命易之、昌宗与文学之士李峤等修三教珠英于内殿。武三思奏昌宗乃王子晋后身。太后命昌宗衣羽衣，吹笙，乘木鹤于庭中；文士皆赋诗以美之。\n太后又多选美少年为奉宸内供奉，右补阙朱敬则谏曰：「陛下内宠有易之、昌宗，足矣。近闻右监门卫长史侯祥等，明自媒衒，丑慢不耻，求为奉宸内供奉，无礼无仪，溢于朝听。臣职在谏诤，不敢不奏。」太后劳之曰：「非卿直言，朕不知此。」赐彩百段。\n易之、昌宗竞以豪侈相胜。弟昌仪为洛阳令，请属无不从。尝早朝，有选人姓薜，以金五十两并状邀其马而赂之。昌仪受金，至朝堂，以状授天官侍郎张锡。数日，锡失其状，以问昌仪，昌仪骂曰：「不了事人！我亦不记，但姓薜者即与之。」锡惧，退，索在铨姓薜者六十馀人，悉留注官。锡，文瓘之兄子也。\n初，契丹将李楷固，善用䌈索及骑射、舞槊，每陷陈，如鹘入乌群，所向披靡。黄麞之战，张玄遇、麻仁节皆为所䌈。又有骆务整者，亦为契丹将，屡败唐兵。及孙万荣死，二人皆来降。有司责其后至，奏请族之。狄仁杰曰：「楷固等并骁勇绝伦，能尽力于所事，必能尽力于我，若抚之以德，皆为我用矣。」奏请赦之。所亲皆止之，仁杰曰：「苟利于国，岂为身谋！」太后用其言，赦之。又请与之官，太后以楷固为左玉钤卫将军，务整为右武威卫将军，使将兵击契丹馀党，悉平之。", "output": ["翻译内容"]}]