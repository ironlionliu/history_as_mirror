[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第五十四翰林学士兼侍读学士朝散大夫右谏议大夫知制诰判尚书都省兼提举万寿观公事上护军河内郡开国侯食邑一千三百户赐紫金鱼袋臣司马光奉敕编集\n后学天台胡三省音注汉纪四十六\n孝桓皇帝上之下\n永寿三年春正月己未，赦天下。\n居风令贪暴无度，县人朱达等与蛮夷同反，攻杀令，聚衆至四五千人。夏四月，进攻九眞，九眞太守儿式战死。诏九眞都尉魏朗讨破之。\n闰月庚辰晦，日有食之。\n京师蝗。\n或上言：「民之贫困以货轻钱薄，宜改铸大钱。」事下四府羣僚及太学能言之士议之。太学生刘陶上议曰：「当今之忧，不在于货，在乎民饥。窃见比年已来，良苗尽于蝗螟之口，杼轴空于公私之求。民所患者，岂谓钱货之厚薄，铢两之轻重哉！就使当今沙砾化为南金，瓦石变为和玉，使百姓渴无所饮，饥无所食，虽皇、羲之纯德，唐、虞之文明，犹不能以保萧墙之内也。盖民可百年无货，不可一朝有饥，故食为至急也。议者不达农殖之本，多言铸冶之便。盖万人铸之，一人夺之，犹能不给；况今一人铸之，则万人夺之乎！虽以阴阳为炭，万物为铜，役不食之民，使不饥之士，犹不能足无厌之求也。夫欲民殷财阜，要在止役禁夺，则百姓不劳而足。陛下愍海内之忧戚，欲铸钱齐货以救其弊，犹养鱼沸鼎之中，栖鸟烈火之上；水、木，本鱼鸟之所生也，用之不时，必至焦烂。愿陛下宽锲薄之禁，后冶铸之议，听民庶之谣吟，问路叟之所忧，瞰三光之交耀，视山河之分流，天下之心，国家大事，粲然皆见，无有遗惑者矣。伏念当今地广而不得耕，民衆而无所食，羣小竞进，秉国之位，鹰扬天下，鸟钞求饱，吞肌及骨，并噬无厌。诚恐卒有役夫、穷匠起于版筑之间，投斤攘臂，登高远呼，使愁怨之民响应云合，虽方尺之钱，何有能救其危也！」遂不改钱。\n冬十一月，司徒尹颂薨。\n长沙蛮反，寇益阳。\n以司空韩演为司徒；以太常北海孙朗为司空。\n延熹元年夏五月甲戌晦，日有食之。太史令陈授因小黄门徐璜陈「日食之变咎在大将军冀」。冀闻之，讽雒阳收考授，死于狱。帝由是怒冀。\n京师蝗。\n六月戊寅，赦天下，改元。\n大雩。\n秋七月甲子，太尉黄琼免；以太常胡广为太尉。\n冬十月，帝校猎广成，遂幸上林苑。\n十二月，南匈奴诸部并叛，与乌桓、鲜卑寇缘边九郡。帝以京兆尹陈龟为度辽将军。龟临行，上疏曰：「臣闻三辰不轨，擢士为相；蛮夷不恭，拔卒为将。臣无文武之材而忝鹰扬之任，虽殁躯体，无所云补。今西州边鄙，土地塉埆，民数更寇虏，室家残破，虽含生气，实同枯朽。往岁幷州水雨，灾螟互生，稼穑荒耗，租更空阙。陛下以百姓为子，焉可不垂抚循之恩哉！古公、西伯天下归仁，岂复舆金辇宝以为民惠乎！陛下继中兴之统，承光武之业，临朝听政而未留圣意。且牧守不良，或出中官，惧逆上旨，取过目前。呼嗟之声，招致灾害，胡虏凶悍，因衰缘隙；而令仓库单于豺狼之口，功业无铢两之效，皆由将帅不忠，聚奸所致。前凉州刺史祝良，初除到州，多所纠罚，太守令长，贬黜将半，政未逾时，功效卓然，实应赏异，以劝功能；改任牧守，去斥奸残；又宜更选匈奴、乌桓、护羌中郎将、校尉，简练文武，授之法令；除幷、凉二州今年租、更，宽赦罪隶，扫除更始；则善吏知奉公之佑，恶者觉营私之祸，胡马可不窥长城，塞下无候望之患矣。」帝乃更选幽、幷刺史，自营、郡太守、都尉以下，多所革易。下诏为陈将军除幷、凉一年租赋，以赐吏民。龟到职，州郡重足震栗，省息经用，岁以亿计。\n诏拜安定属国都尉张奂为北中郎将，以讨匈奴、乌桓等。匈奴、乌桓烧度辽将军门，引屯赤坑，烟火相望，兵衆大恐，各欲亡去。奂安坐帷中，与弟子讲诵自若，军士稍安。乃潜诱乌桓，阴与和通，遂使斩匈奴、屠各渠帅，袭破其衆，诸胡悉降。奂以南单于车儿不能统理国事，乃拘之，奏立左谷蠡王为单于。诏曰：「《春秋》大居正；车儿一心向化，何罪而黜！其遣还庭！」\n大将军冀与陈龟素有隙，谮其沮毁国威，挑取功誉，不为胡虏所畏，坐徵还，以种暠为度辽将军。龟遂乞骸骨归田里，复徵为尚书。冀暴虐日甚，龟上疏言其罪状，请诛之，帝不省。龟自知必为冀所害，不食七日而死。种暠到营所，先宣恩信，诱降诸胡，其有不服，然后加讨；羌虏先时有生见获质于郡县者，悉遣还之；诚心怀抚，信赏分明，由是羌、胡皆来顺服。暠乃去烽燧，除候望，边方晏然无警；入为大司农。\n二年春二月，鲜卑寇雁门。\n蜀郡夷寇蚕陵。\n三月，复断刺史、二千石行三年丧。\n夏，京师大水。\n六月，鲜卑寇辽东。\n梁皇后恃姊、兄荫势，恣极奢靡，兼倍前世，专宠妬忌，六宫莫得进见。及太后崩，恩宠顿衰。后旣无嗣，每宫人孕育，鲜得全者。帝虽迫畏梁冀，不敢谴怒，然进御转希，后益忧恚。秋七月丙午，皇后梁氏崩。乙丑，葬懿献皇后于懿陵。\n梁冀一门，前后七侯，三皇后，六贵人，二大将军，夫人、女食邑称君者七人，尚公主者三人，其馀卿、将、尹、校五十七人。冀专擅威柄，凶恣日积，宫衞近侍，并树所亲，禁省起居，纤微必知。其四方调发，岁时贡献，皆先输上第于冀，乘舆乃其次焉。吏民赍货求官、请罪者，道路相望。百官迁召，皆先到冀门笺檄谢恩，然后敢诣尚书。下邳吴树为宛令，之官辞冀，冀宾客布在县界，以情托树，树曰：「小人奸蠹，比屋可诛。明将军处上将之位，宜崇贤善以补朝阙。自侍坐以来，未闻称一长者，而多托非人，诚非敢闻！」冀默然不悦。树到县，遂诛杀冀客为人害者数十人。树后为荆州刺史，辞冀，冀鸩之，出，死车上。辽东太守侯猛初拜，不谒冀，冀托以他事腰斩之。郎中汝南袁著，年十九，诣阙上书曰：「夫四时之运，功成则退，高爵厚宠，鲜不致灾。今大将军位极功成，可为至戒；宜遵县车之礼，高枕颐神。传曰：『木实繁者披枝害心。』若不抑损盛权，将无以全其身矣！」冀闻而密遣掩捕，著乃变易姓名，托病僞死，结蒲为人，市棺殡送；冀知其诈，求得，笞杀之。太原郝洁、胡武，好危言高论，与著友善，洁、武尝连名奏记三府，荐海内高士，而不诣冀；冀追怒之，敕中都官移檄禽捕，遂诛武家，死者六十馀人。洁初逃亡，知不得免，因舆榇奏书冀门，书入，仰药而死，家乃得全。安帝嫡母耿贵人薨，冀从贵人从子林虑侯承求贵人珍玩，不能得，冀怒，幷族其家十馀人。涿郡崔琦以文章为冀所善，琦作《外戚箴》、《白鹄赋》以风；冀怒。琦曰：「昔管仲相齐，乐闻讥谏之言；萧何佐汉，乃设书过之吏。今将军屡世台辅，任齐伊、周，而德政未闻，黎元涂炭，不能结纳贞良以救祸败，反欲钳塞士口，杜蔽主听，将使玄黄改色、鹿马易形乎！」冀无以对，因遣琦归。琦惧而亡匿，冀捕得，杀之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "冀心疑超等，八月丁丑，使中黄门张恽入省宿，以防其变。具瑗敕吏收恽，以「辄从外入，欲图不轨。」帝御前殿，召诸尚书入，发其事，使尚书令尹勋持节勒丞、郎以下皆操兵守省閤，敛诸符节送省中，使具瑗将左右廐驺、虎贲、羽林、都候剑戟士合千馀人，与司隶校尉张彪共围冀第，使光禄勋袁盱持节收冀大将军印绶，徙封比景都鄕侯。冀及妻寿卽日皆自杀；不疑、蒙先卒。悉收梁氏、孙氏中外宗亲送诏狱，无少长皆弃市；他所连及公卿、列校、刺史、二千石，死者数十人。太尉胡广、司徒韩演、司空孙朗皆坐阿附梁冀，不衞宫，止长寿亭，减死一等，免为庶人。故吏、宾客免黜者三百馀人，朝廷为空。是时，事猝从中发，使者交驰，公卿失其度，官府市里鼎沸，数日乃定；百姓莫不称庆。收冀财货，县官斥卖，合三十馀万万，以充王府用，减天下税租之半，散其苑囿，以业穷民。\n壬午，立梁贵人为皇后，追废懿陵为贵人冢。帝恶梁氏，改皇后姓为薄氏，久之，知为邓香女，乃复姓邓氏。\n诏赏诛冀之功，封单超、徐璜、具瑗、左悺、唐衡皆为县侯，超食二万户，璜等各万馀户，世谓之五侯。仍以悺、衡为中常侍。又封尚书令尹勋等七人皆为亭侯。\n以大司农黄琼为太尉，光禄大夫中山祝恬为司徒，大鸿胪梁国盛允为司空。\n是时，新诛梁冀，天下想望异政，黄琼首居公位，乃举奏州郡素行暴污，至死徙者十馀人，海内翕然称之。\n琼辟汝南范滂。滂少厉清节，为州里所服。尝为清诏使，案察冀州，滂登车揽辔，慨然有澄清天下之志。守令臧污者，皆望风解印绶去；其所举奏，莫不厌塞衆议。会诏三户掾属举谣言，滂奏刺史、二千石权豪之党二十馀人。尚书责滂所劾猥多，疑有私故；滂对曰：「臣之所举，自非叨秽奸暴，深为民害，岂以污简札哉！间以会日迫促，故先举所急，其未审者，方更参实。臣闻农夫去草，嘉谷必茂；忠臣除奸，王道以清。若臣言有贰，甘受显戮！」尚书不能诘。\n尚书令陈蕃上疏荐五处士，豫章徐穉、彭城姜肱、汝南袁闳、京兆韦著、颍川李昙；帝悉以安车、玄纁备礼徵之，皆不至。\n穉家贫，常自耕稼，非其力不食，恭俭义让，所居服其德；屡辟公府，不起。陈蕃为豫章太守，以礼请署功曹；穉不之免，旣谒而退。蕃性方峻，不接宾客，唯穉来，特设一榻，去则县之。后举有道，家拜太原太守，皆不就。穉虽不应诸公之辟，然闻其死丧，辄负笈赴吊。常于家豫炙鸡一只，以一两绵絮渍酒中暴乾，以裹鸡，径到所赴冢隧外，以水渍绵，使有酒气，斗米饭，白茅为藉，以鸡置前，醊酒毕，留谒则去，不见丧主。\n肱与二弟仲海、季江俱以孝友著闻，常同被而寝，不应徵聘。肱尝与弟季江俱诣郡，夜于道为盗所劫，欲杀之，肱曰：「弟年幼，父母所怜，又未聘娶，愿杀身济弟。」季江曰：「兄年德在前，家之珍宝，国之英俊，乞自受戮，以代兄命。」盗遂两释焉，但掠夺衣资而已。旣至，郡中见肱无衣服，怪问其故，肱托以他辞，终不言盗。盗闻而感悔，就精庐求见徵君，叩头谢罪，还所略物。肱不受，劳以酒食而遣之。帝旣徵肱不至，乃下彭城，使画工图其形状。肱卧于幽暗，以被韬面，言患眩疾，不欲出风，工竟不得见之。\n闳，安之玄孙也，苦身修节，不应辟召。\n著隐居讲授，不修世务。\n昙继母苦烈，昙奉之逾谨，得四时珍玩，未尝不先拜而后进，鄕里以为法。\n帝又徵安阳魏桓，其鄕人劝之行，桓曰：「夫干禄求进，所以行其志也。今后宫千数，其可损乎？廐马万匹，其可减乎？左右权豪，其可去乎？」皆对曰：「不可」。桓乃慨然叹曰：「使桓生行死归，于诸子何有哉！」遂隐身不出。\n帝旣诛梁冀，故旧恩私，多受封爵：追赠皇后父邓香为车骑将军，封安阳侯；更封后母宣为昆阳君，兄子康、秉皆为列侯，宗族皆列校、郎将，赏赐以巨万计。中常侍侯览上缣五千匹，帝赐爵关内侯，又托以与议诛冀，进封高鄕侯；又封小黄门刘普、赵忠等八人为鄕侯，自是权势专归宦官矣；五侯尤贪纵，倾动内外。时灾异数见，白马令甘陵李云露布上书，移副三府曰：「梁冀虽恃权专擅，虐流天下，今以罪行诛，犹召家臣扼杀之耳，而猥封谋臣万户以上；高祖闻之，得无见非！西北列将，得无解体！孔子曰：『帝者，谛也。』今官位错乱，小人谄进，财货公行，政化日损；尺一拜用，不经御省，是帝欲不谛乎！」帝得奏震怒，下有司逮云，诏尚书都护剑戟送黄门北寺狱，使中常侍管霸与御史、廷尉杂考之。时弘农五官掾杜衆伤云以忠谏获罪，上书「愿与云同日死」，帝愈怒，遂幷下廷尉。大鸿胪陈蕃上疏曰：「李云所言，虽不识禁忌，干上逆旨，其意归于忠国而已。昔高祖忍周昌不讳之谏，成帝赦朱云腰领之诛，今日杀云，臣恐剖心之讥，复议于世矣！」太常杨秉、雒阳市长沐茂、郎中上官资并上疏请云。帝恚甚，有司奏以为大不敬；诏切责蕃、秉，免归田里，茂、资贬秩二等。时帝在濯龙池，管霸奏云等事，霸跪言曰：「李云草泽愚儒，杜衆郡中小吏，出于狂戆，不足加罪。」帝谓霸曰：「『帝欲不谛』，是何等语，而常侍欲原之邪！」顾使小黄门可其奏，云、衆皆死狱中，于是嬖宠益横。太尉琼自度力不能制，乃称疾不起，上疏曰：「陛下卽位以来，未有胜政，诸梁秉权，竖宦充朝，李固、杜乔旣以忠言横见残灭，而李云、杜衆复以直道继踵受诛，海内伤惧，益以怨结，朝野之人，以忠为讳。尚书周永，素事梁冀，假其威势，见冀将衰，乃阳毁示忠，遂因奸计，亦取封侯。又，黄门挟邪，羣辈相党，自冀兴盛，腹背相亲，朝夕图谋，共构奸轨；临冀当诛，无可设巧，复托其恶以要爵赏。陛下不加清徵，审别眞僞，复与忠臣并时显封，粉墨杂糅，所谓抵金玉于砂砾，碎圭璧于泥涂，四方闻之，莫不愤叹。臣世荷国恩，身轻位重，敢以垂绝之日，陈不讳之言。」书奏，不纳。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "中常侍单超疾病；壬寅，以超为车骑将军。\n十二月己巳，上还自长安。\n烧当、烧何、当煎、勒姐等八种羌寇陇西金城塞，护羌校尉段熲击破之，追至罗亭，斩其酋豪以下二千级，获生口万馀人。\n诏复以陈蕃为光禄勋，杨秉为河南尹。单超兄子匡为济阴太守，负势贪放。兖州刺史第五种使从事衞羽案之，得臧五六千万，种卽奏匡，幷以劾超。匡窘迫，赂客任方刺羽。羽觉其奸，捕方，囚系雒阳。匡虑杨秉穷竟其事，密令方等突狱亡走。尚书召秉诘责，秉对曰：「方等无状，衅由单匡，乞槛车徵匡，考核其事，则奸慝踪绪，必可立得。」秉竟坐论作左校。时泰山贼叔孙无忌寇暴徐、兖，州郡不能讨，单超以是陷第五种，坐徙朔方；超外孙董援为朔方太守，稸怒以待之。种故吏孙斌知种必死，结客追种，及于太原，劫之以归，亡命数年，会赦得免。种，伦之曾孙也。\n是时，封赏逾制，内宠猥盛。陈蕃上疏曰：「夫诸侯上象四七，藩屛上国；高祖之约，非功臣不侯。而闻追录河南尹邓万世父遵之微功，更爵尚书令黄隽先人之绍封，近习以非义授邑，左右以无功传赏，至乃一门之内，侯者数人，故纬象失度，阴阳谬序。臣知封事已行，言之无及，诚欲陛下从是而止。又，采女数千，食肉衣绮，脂油粉黛，不可赀计。鄙谚言『盗不过五女门』，以女贫家也；今从宫之女，岂贫国乎！」帝颇采其言，为出宫女五百馀人，但赐隽爵关内侯，而封万世南鄕侯。\n帝从容问侍中陈留爰延：「朕何如主也？」对曰：「陛下为汉中主。」帝曰：「何以言之？」对曰：「尚书令陈蕃任事则治，中常侍黄门与政则乱：是以陛下可与为善，可与为非。」帝曰：「昔朱云廷折栏槛，今侍中面称朕违，敬闻阙矣。」拜五官中郎将，累迁大鸿胪。会客星经帝坐，帝密以问延，延上封事曰：「陛下以河南尹邓万世有龙潜之旧，封为通侯，恩重公卿，惠丰宗室；加顷引见，与之对博，上下媟黩，有亏尊严。臣闻之，帝左右者，所以咨政德也。善人同处，则日闻嘉训；恶人从游，则日生邪情。惟陛下远谗谀之人，纳謇謇之士，则灾变可除。」帝不能用。延称病，免归。\n三年春正月丙申，赦天下，诏求李固后嗣。初，固旣策罢，知不免祸，乃遣三子基、兹、燮皆归鄕里。时燮年十三，姊文姬为同郡赵伯英妻，见二兄归，具知事本，默然独悲曰：「李氏灭矣！自太公已来，积德累仁，何以遇此！」密与二兄谋，豫藏匿燮，托言还京师，人咸信之。有顷，难作，州郡收基、兹，皆死狱中。文姬乃告父门生王成曰：「君执义先公，有古人之节；今委君以六尺之孤，李氏存灭，其在君矣！」成乃将燮乘江东下，入徐州界，变姓名为酒家佣，而成卖卜于市，各为异人，阴相往来。积十馀年，梁冀旣诛，燮乃以本末告酒家，酒家具车重厚遣之，燮皆不受。遂还鄕里，追行丧服，姊弟相见，悲感傍人。姊戒燮曰：「吾家血食将绝，弟幸而得济，岂非天邪！宜杜绝衆人，勿妄往来，愼无一言加于梁氏！加梁氏则连主上，祸重至矣，唯引咎而已。」燮谨从其诲。后王成卒，燮以礼葬之，每四节为设上宾之位而祠焉。\n丙午，新丰侯单超卒，赐东园秘器，棺中玉具；及葬，发五营骑士、将作大匠起冢茔。其后四侯转横，天下为之语曰：「左回天，具独坐，徐卧虎，唐雨堕。」皆竞起第宅，以华侈相尚，其仆从皆乘牛车而从列骑，兄弟姻戚，宰州临郡，辜较百姓，与盗无异，虐徧天下；民不堪命，故多为盗贼焉。\n中常侍侯览，小黄门段圭，皆有田业近济北界，仆从宾客，劫掠行旅。济北相滕延，一切收捕，杀数十人，陈尸路衢。览、圭以事诉帝，延坐徵诣廷尉，免。\n左悺兄胜为河东太守，皮氏长京兆赵岐耻之，卽日弃官西归。唐衡兄玹为京兆尹，素与岐有隙，收岐家属宗亲，陷以重法，尽杀之。岐逃难四方，靡所不历，自匿姓名，卖饼北海市中；安丘孙嵩见而异之，载与俱归，藏于复壁中。及诸唐死，遇赦，乃敢出。\n闰月，西羌馀衆复与烧何大豪寇张掖，晨，薄校尉段熲军。熲下马大战，至日中，刀折矢尽，虏亦引退。熲追之，且鬭且行，昼夜相攻，割肉食雪，四十馀日，遂至积石山，出塞二千馀里，斩烧何大帅，降其馀衆而还。\n夏五月甲戌，汉中山崩。\n六月辛丑，司徒祝恬薨。\n秋七月，以司空盛允为司徒，太常虞放为司空。\n长沙蛮反，寇益阳，零陵蛮寇长沙。\n九眞馀贼屯据日南，衆转强盛；诏复拜桂阳太守夏方为交趾刺史。方威惠素著，冬十一月，日南贼二万馀人相率诣方降。\n勒姐、零吾种羌围允街；段熲击破之。\n泰山贼叔孙无忌攻杀都尉侯章；遣中郎将宗资讨破之。诏徵皇甫规，拜泰山太守。规到官，广设方略，寇虏悉平。\n四年春正月辛酉，南宫嘉德殿火；戊子，丙署火。\n大疫。\n二月壬辰，武库火。\n司徒盛允免，以大司农种暠为司徒。\n三月，太尉黄琼免；夏四月，以太常沛国刘矩为太尉。\n初，矩为雍丘令，以礼让化民；有讼者，常引之于前，提耳训告，以为忿恚可忍，县官不可入，使归更思。讼者感之，辄各罢去。\n甲寅，封河间孝王子参户亭侯博为任城王，奉孝王后。\n五月辛酉，有星孛于心。\n丁卯，原陵长寿门火。\n己卯，京师雨雹。\n六月，京兆、扶风及凉州地震。\n庚子，岱山及博尤来山并颓裂。\n己酉，赦天下。\n司空虞放免，以前太尉黄琼为司空。\n犍为属国夷寇钞百姓。益州刺史山昱击破之。\n零吾羌与先零诸种反，寇三辅。\n秋七月，京师雩。\n减公卿已下奉，貣王侯半租，占卖关内侯、虎贲、羽林缇骑、营士、五大夫钱各有差。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "宠尝为会稽太守，简除烦苛，禁察非法，郡中大治；徵为将作大匠。山阴县有五六老叟，自若邪山谷间出，人赍百钱以送宠曰：「山谷鄙生，未尝识郡朝，他守时，吏发求民间，至夜不绝，或狗吠竟夕，民不得安。自明府下车以来，狗不夜吠，民不见吏；年老遭值圣明，今闻当见弃去，故自扶奉送。」宠曰：「吾政何能及公言邪！勤苦父老！」为人选一大钱受之。\n冬，先零、沈氐羌与诸种羌寇幷、凉二州，校尉段熲将湟中义从讨之。凉州刺史郭闳贪共其功，稽固熲军，使不得进；义从役久恋鄕旧，皆悉叛归。郭闳归罪于熲，熲坐徵下狱，输作左校，以济南相胡闳代为校尉。胡闳无威略，羌遂陆梁，覆没营坞，转相招结，唐突诸郡，寇患转盛。泰山太守皇甫规上疏曰：「今猾贼就灭，泰山略平，复闻羣羌并皆反逆。臣生长邠岐，年五十有九，昔为郡吏，再更叛羌，豫筹其事，有误中之言。臣素有痼疾，恐犬马齿穷，不报大恩，愿乞宂官，备单车一介之使，劳来三辅，宣国威泽，以所习地形兵势佐助诸军。臣穷居孤危之中，坐观郡将已数十年，自鸟鼠至于东岱，其病一也。力求猛敌，不如清平；勤明孙、吴，未若奉法。前变未远，臣诚戚之，是以越职尽其区区。」诏以规为中郎将，持节监关西兵讨零吾等。十一月，规击羌，破之，斩首八百级。先零诸种羌慕规威信，相劝降者十馀万。\n五年春正月壬午，南宫丙署火。\n三月，沈氐羌寇张掖、酒泉。皇甫规发先零诸种羌，共讨陇右，而道路隔绝，军中大疫，死者十三四。规亲入庵庐，巡视将士，三军感悦。东羌遂遣使乞降，凉州复通。\n先是安定太守孙隽受取狼藉，属国都尉李翕、督军御史张禀多杀降羌，凉州刺史郭闳、汉阳太守赵熹并老弱不任职，而皆倚恃权贵，不遵法度。规到，悉条奏其罪，或免或诛；羌人闻之，翕然反善，沈氐大豪滇昌、饥恬等十馀万口复诣规降。\n夏四月，长沙贼起，寇桂阳、苍梧。\n乙丑，恭陵东阙火。戊辰，虎贲掖门火。五月，康陵园寝火。\n长沙、零陵贼入桂阳、苍梧、南海，交趾刺史及苍梧太守望风逃奔，遣御史中丞盛修督州郡募兵讨之，不能克。\n乙亥，京师地震。\n甲申，中藏府丞禄署火。秋七月己未，南宫承善闼火。\n鸟吾羌寇汉阳，陇西、金城诸郡兵讨破之。\n艾县贼攻长沙郡县，杀益阳令，衆至万馀人；谒者马睦督荆州刺史刘度击之，军败，睦、度奔走。零陵蛮亦反。冬十月，武陵蛮反，寇江陵，南郡太守李肃奔走，主簿胡爽扣马首谏曰：「蛮夷见郡无儆备，故敢乘间而进。明府为国大臣，连城千里，举旗鸣鼓，应声十万，柰何委符守之重，而为逋逃之人乎！」肃拔刃向爽曰：「掾促去！太守今急，何暇此计！」爽抱马固谏，肃遂杀爽而走。帝闻之，徵肃，弃市；度、睦减死一等；复爽门闾，拜家一人为郎。\n尚书朱穆举右校令山阳度尚为荆州刺史。辛丑，以太常冯绲为车骑将军，将兵十馀万讨武陵蛮。先是，所遣将帅，宦官多陷以折耗军资，往往抵罪，绲愿请中常侍一人监军财费。尚书朱穆奏「绲以财自嫌，失大臣之节；」有诏勿劾。绲请前武陵太守应奉与俱，拜从事中郎。十一月，绲军至长沙，贼闻之，悉诣营乞降。进击武陵蛮夷，斩首四千馀级，受降十馀万人，荆州平定。诏书赐钱一亿，固让不受，振旅还京师，推功于应奉，荐以为司隶校尉；而上书乞骸骨，朝廷不许。\n滇那羌寇武威、张掖、酒泉。\n太尉刘矩免，以太常杨秉为太尉。\n皇甫规持节为将，还督鄕里，旣无他私惠，而多所举奏，又恶绝宦官，不与交通。于是中外并怨，遂共诬规货赂羣羌，令其文降，帝玺书诮让相属。\n规上书自讼曰：「四年之秋，戎丑蠢戾，旧都惧骇，朝廷西顾。臣振国威灵，羌戎稽首，所省之费一亿以上。以为忠臣之义不敢告劳，故耻以片言自及微效，然比方先事，庶免罪悔。前践州界，先奏孙隽、李翕、张禀；旋师南征，又上郭闳、赵熹，陈其过恶，执据大辟。凡此五臣，支党半国，其馀墨绶下至小吏，所连及者复有百馀。吏托报将之怨，子思复父之耻，载贽驰车，怀粮步走，交构豪门，竞流谤讟，云臣私报诸羌，雠以钱货。若臣以私财，则家无担石；如物出于官，则文簿易考。就臣愚惑，信如言者，前世尚遗匈奴如以宫姬，鎭乌孙以公主；今臣但费千万以怀叛羌，则良臣之才略，兵家之所贵，将有何罪负义违理乎！自永初以来，将出不少，覆军有五，动资巨亿，有旋车完封，写之权门，而名成功立，厚加爵封。今臣还本土，纠举诸郡，绝交离亲，戮辱旧故，衆谤阴害，固其宜也！」\n帝乃徵规还，拜议郎，论功当封；而中常侍徐璜、左悺欲从求货，数遣宾客就问功状，规终不答。璜等忿怒，陷以前事，下之于吏。官属欲赋敛请谢，规誓而不听，遂以馀寇不绝，坐系廷尉，论输左校。诸公及太学生张凤等三百馀人诣阙讼之，会赦，归家。\n六年春二月戊午，司徒种暠薨。\n三月戊戌，赦天下。\n以衞尉颍川许栩为司徒。\n夏四月辛亥，康陵东署火。\n五月，鲜卑寇辽东属国。\n秋七月甲申，平陵园寝火。\n桂阳贼李硏等寇郡界，武陵蛮复反；太守陈举讨平之。宦官素恶冯绲，八月，绲坐军还，盗贼复发免。\n冬十月丙辰，上校猎广成，遂幸函谷关、上林苑。光禄勋陈蕃上疏谏曰：「安平之时，游畋宜有节，况今有三空之戹哉！田野空，朝廷空，仓库空。加之兵戎未戢，四方离散，是陛下焦心毁颜，坐以待旦之时也，岂宜扬旗曜武，骋心舆马之观乎！又前秋多雨，民始种麦，今失其劝种之时，而令给驱禽除路之役，非贤圣恤民之意也。」书奏，不纳。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "时宦官方炽，景与太尉杨秉上言：「内外吏职，多非其人。旧典，中臣子弟，不得居位秉势；而今枝叶宾客，布列职署，或年少庸人，典据守宰；上下忿患，四方愁毒。可遵用旧章，退贪残，塞灾谤。请下司隶校尉、中二千石、城门、五营校尉、北军中候，各实核所部；应当斥罢，自以状言三府，廉察有遗漏，续上。」帝从之。于是秉条奏牧、守青州刺史羊亮等五十馀人，或死或免，天下莫不肃然。\n诏徵皇甫规为度辽将军。初，张奂坐梁冀故吏，免官禁锢，凡诸交旧，莫敢为言；唯规荐举，前后七上，由是拜武威太守。及规为度辽，到营数月，上书荐奂，「才略兼优，宜正元帅，以从衆望。若犹谓愚臣宜充举事者，愿乞宂官，以为奂副。」朝廷从之。以奂代规为度辽将军，以规为使匈奴中郎将。\n西州吏民守阙为前护羌校尉段熲讼冤者甚衆；会滇那等诸种羌益炽，凉州几亡，乃复以熲为护羌校尉。\n尚书朱穆疾宦官恣横，上疏曰：「按汉故事，中常侍参选士人，建武以后，乃悉用宦者。自延平以来，浸益贵盛，假貂璫之饰，处常伯之任，天朝政事，一更其手；权倾海内，宠贵无极，子弟亲戚，并荷荣任，放滥骄溢，莫能禁御，穷破天下，空竭小民。愚臣以为可悉罢省，遵复往初，更选海内清淳之士明达国体者，以补其处，卽兆庶黎萌，蒙被圣化矣！」帝不纳。后穆因进见，复口陈曰：「臣闻汉家旧典，置侍中、中常侍各一人，省尚书事；黄门侍郎一人，传发书奏；皆用姓族。自和熹太后以女主称制，不接公卿，乃以阉人为常侍，小黄门通命两宫。自此以来，权倾人主，穷困天下，宜皆罢遣，博选耆儒宿德，与参政事。」帝怒，不应。穆伏不肯起，左右传「出」！良久，乃趋而去。自此中官数因事称诏诋毁之。穆素刚，不得意，居无几，愤懑发疽卒。", "output": ["翻译内容"]}]