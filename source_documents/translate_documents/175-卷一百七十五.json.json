[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百七十五端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注陈纪九\n高宗宣皇帝下之下\n太建十三年春正月壬午，以晋安王伯恭为尚书左仆射，吏部尚书袁宪为右仆射。宪，枢之弟也。\n周改元大定。\n二月甲寅，隋王始受相国、百揆、九锡，建台置官。丙辰，诏进王妃独孤氏为王后，世子勇为太子。\n开府仪同大将军庾季才，劝隋王宜以今月甲子应天受命。太傅李穆、开府仪同大将军卢贲亦劝之。于是周主下诏，逊居别宫。甲子，命兼太傅杞公椿奉册，大宗伯赵煚奉皇帝玺绂，禅位于隋。隋主冠远游冠；受册、玺，改服纱帽、黄袍；入御临光殿，服衮冕，如元会之仪。大赦，改元开皇。命有司奉册祀于南郊。遣少冢宰元孝矩代太子勇鎭洛阳。孝矩名矩，以字行，天赐之孙也；女为太子妃。\n少内史崔仲方劝隋主除周六官，依汉、魏之旧，从之。置三师、三公及尚书、门下、内史、秘书、内侍五省，御史、都水二台，太常等十一寺，左右衞等十二府，以分司统职。又置上柱国至都督十一等勋官，以酬勤劳；特进至朝散大夫七等散官，以加文武官之有德声者。改侍中为纳言。以相国司马高熲为尚书左仆射，兼纳言，相国司录京兆虞庆则为内史监，兼吏部尚书，相国内郎李德林为内史令。\n乙丑，追尊皇考为武元皇帝，庙号太祖；皇妣吕氏为元明皇后。丙寅，修庙社。立王后独孤为皇后，王太子勇为皇太子。丁卯，以太尉赵煚为尚书右仆射。己巳，封周静帝为介公。周氏诸王皆降爵为公。\n初，刘、郑矫诏以隋主辅政，杨后虽不预谋，然以嗣子幼冲，恐权在他族，闻之，甚喜。后知其父有异图，意颇不平，形于言色，及禅位，愤惋逾甚。隋主内甚愧之，改封乐平公主，久之，欲夺其志；公主誓不许，乃止。\n隋主与周载下大夫北平荣建绪有旧，隋主将受禅，建绪为息州刺史；将之官，隋主谓曰：「且踌躇，当共取富贵。」建绪正色曰：「明公此旨，非仆所闻。」及卽位，来朝，帝谓之曰：「卿亦悔不？」建绪稽首曰：「臣位非徐广，情类杨彪。」帝怒曰：「朕虽不晓书语，亦知卿此言不逊！」\n上柱国窦毅之女，闻隋受禅，自投堂下，抚膺太息曰：「恨我不为男子，救舅氏之患！」毅及襄阳公主掩其口曰：「汝勿妄言，灭吾族！」毅由是奇之。及长，以适唐公李渊。渊，昞之子也。\n虞庆则劝隋主尽灭宇文氏，高熲、杨惠亦依违从之，李德林固争，以为不可，隋主作色曰：「君书生，不足与议此！」于是周太祖孙谯公乾恽、冀公绚，闵帝子纪公湜，明帝子酆公贞、宋公实，高祖子汉公赞、秦公贽、曹公允、道公充、蔡公兑、荆公元，宣帝子莱公衍、郢公术皆死。德林由此品位不进。\n乙亥，上耕藉田。\n隋主封其弟邵公慧为滕王，安公爽为衞王，子雁门公广为晋王，俊为秦王，秀为越王，谅为汉王。\n隋主赐李穆诏曰：「公旣旧德，且又父党。敬惠来旨，义无有违。卽以今月十三日恭膺天命。」俄而穆入朝，帝以穆为太师，赞拜不名；子孙虽在襁褓，悉拜仪同，一门执象笏者百馀人，贵盛无比。又以上柱国窦炽为太傅，幽州总管于翼为太尉。李穆上表乞骸骨，诏曰：「吕尚以期颐佐周，张苍以华皓相汉，高才命世，不拘常礼。」仍以穆年耆，敕蠲朝集，有大事，就第询访。\n美阳公苏威，绰之子也，少有令名，周晋公护强以女妻之。威见护专权，恐祸及己，屛居山寺，以讽读为娱。周高祖闻其贤，除车骑大将军、仪同三司，又除稍伯下大夫，皆辞疾不拜；宣帝就除开府仪同大将军。隋主为丞相，高熲荐之，隋主召见，与语，大悦；居月馀，闻将受禅，遁归田里。熲请追之，隋主曰：「此不欲预吾事耳，置之。」及受禅，徵拜太子少保，追封其父为邳公，以威袭爵。\n丁丑，隋以晋王广为幷州总管。三月戊子，以上开府仪同三司贺若弼为吴州总管，鎭广陵；和州刺史河南韩擒虎为庐州总管，鎭庐江。隋主有幷吞江南之志，问将帅于高熲，熲荐弼与擒虎，故置于南边，使潜为经略。\n戊戌，以太子少保苏威兼纳言、度支尚书。\n初，苏绰在西魏，以国用不足，制征税法颇重，旣而叹曰：「今所为者，譬如张弓，非平世法也。后之君子，谁能弛之！」威闻其言，每以为己任。至是，奏减赋役，务从轻简，隋主悉从之，渐见亲重，与高熲参掌朝政。帝尝怒一人，将杀之；威入閤进谏，帝不纳，将自出斩之，威当帝前不去；帝避之而出，威又遮止。帝拂衣而入，良久，乃召威谢曰：「公能若是，吾无忧矣。」赐马二匹，钱十馀万，寻复兼大理卿、京兆尹、御史大夫，本官悉如故。\n治书侍御史安定梁毗，以威兼领五职，安繁恋剧，无举贤自代之心，抗表劾威，帝曰：「苏威朝夕孜孜，志存远大，何遽迫之！」因谓朝臣曰：「苏威不值我，无以措其言；我不得苏威，何以行其道。杨素才辩无双，至于斟酌古今，助我宣化，非威之匹也。威若逢乱世，南山四皓，岂易屈哉！」威尝言于帝曰：「臣先人每戒臣云：『唯读《孝经》一卷，足以立身治国，何用多为！』」帝深然之。\n高熲深避权势，上表逊位，让于苏威，帝欲成其美，听解仆射。数日，帝曰：「苏威高蹈前朝，熲能推举。吾闻进贤受上赏，宁可使之去官！」命熲复位。熲、威同心协赞，政刑大小，帝无不与之谋议，然后行之。故革命数年，天下称平。\n太子左庶子卢贲，以熲、威执政，心甚不平，时柱国刘昉亦被疏忌。贲因讽昉及上柱国元谐、李询、华州刺史张宾等谋黜熲、威，五人相与辅政。又以晋王广有宠于帝，私谓太子曰：「贲欲数谒殿下，恐为上所谴，愿察区区之心。」谋泄，帝穷治其事，昉等委罪于宾、贲。公卿奏二人当死，帝以故旧，不忍诛，并除名为民。\n庚子，隋诏前代品爵，皆依旧不降。\n丁未，梁主遣其弟太宰岩入贺于隋。\n夏四月辛巳，隋大赦。戊戌，悉放太常散乐为民，仍禁杂戏。\n散骑常侍韦鼎、兼通直散骑常侍王瑳聘于周。辛丑，至长安，隋已受禅，隋主致之介国。\n隋主召汾州刺史韦冲为兼散骑常侍。时发稽胡筑长城，汾州胡千馀人，在涂亡叛。帝召冲问计，对曰：「夷狄之性，易为反覆，皆由牧宰不称之所致。臣请以理绥静，可不劳兵而定。」帝然之，命冲绥怀叛者，月馀皆至，并赴长城之役。冲，夐之子也。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "隋主潜害周静帝而为之举哀，葬于恭陵；以其族人洛为嗣。\n六月癸未，隋诏郊庙冕服必依《礼经》。其朝会之服、旗帜、牺牲皆尚赤，戎服以黄，常服通用杂色。秋七月乙卯，隋主始服黄，百僚毕贺。于是百官常服，同于庶人，皆著黄袍；隋主朝服亦如之，唯以十三环带为异。\n八月壬午，隋废东京官。\n吐谷浑寇凉州，隋主遣行军元帅乐安公元谐等步骑数万击之。谐击破吐谷浑于丰利山，又败其太子可博汗于青海，俘斩万计。吐谷浑震骇，其王侯三十人各帅所部来降。吐谷浑可汗夸吕帅亲兵远遁。隋主以其高宁王移兹裒为河南王，使统降衆。以元谐为宁州刺史，留行军总管贺娄子干鎭凉州。\n九月庚午，将军周罗睺攻隋故墅，拔之。萧摩诃攻江北。\n隋奉车都尉于宣敏奉使巴、蜀还，奏称：「蜀土沃饶，人物殷阜，周德之衰，遂成戎首。宜树建藩屛，封殖子孙。」隋主善之。辛未，以越王秀为益州总管，改封蜀王。宣敏，谨之孙也。\n隋以上柱国长孙览、元景山并为行军元帅，发兵入寇；命尚书左仆射高熲节度诸军。\n初，周、齐所铸钱凡四等，乃民间私钱，名品甚衆，轻重不等。隋主患之，更铸五铢钱，背、面、肉、好皆有周郭，每一千重四斤二两。悉禁古钱及私钱。置样于关；不如样者，没官销毁之。自是钱币始壹，民间便之。\n隋郑译以上柱国归第，赏赐丰厚。译自以被疏，呼道士醮章祈福，为婢所告，以为巫蛊，译又与母别居，为宪司所劾，由是除名。隋主下诏曰：「译若留之于世，在人为不道之臣；戮之于朝，入地为不孝之鬼。有累幽显，无所置之。宜赐以《孝经》，令其熟读。」仍遣与母共居。\n初，周法比于齐律，烦而不要，隋主命高熲、郑译及上柱国杨素、率更令裴政等更君修定。政练习典故，达于从政，乃采魏、晋旧律，下至齐、梁，沿革重轻，取其折衷。时同修者十馀人，凡有疑滞，皆取决于政。于是去前世枭、轘及鞭法，自非谋叛以上，无收族之罪。始制死刑二，绞、斩；流刑三，自二千里至三千里；徒刑五，自一年至三年；杖刑五，自六十至百；笞刑五，自十至五十。又制议、请、减、赎、官当之科以优士大夫。除前世讯囚酷法，考掠不得过二百；枷杖大小，咸有程式。民有枉屈，县不为理者，听以次经郡及州；若仍不为理，听诣阙伸诉。\n冬十月戊子，始行新律。诏曰：「夫绞以致毙，斩则殊形，除恶之体，于斯已极。枭首、轘身，义无所取，不益惩肃之理，徒表安忍之怀。鞭之为用，残剥肤体，彻骨侵肌，酷均脔切。虽云往古之式，事乖仁者之刑。枭、轘及鞭，并令去之。贵带砺之书，不当徒罚；广轩冕之荫，旁及诸亲。流役六年，改为五载；刑徒五岁，变从三祀。其馀以轻代重，化死为生，条目甚多，备于简策。杂格、严科，并宜除削。」自是法制遂定，后世多遵用之。\n隋主尝怒一郎，于殿前笞之。谏议大夫刘行本进曰：「此人素清，其过又小，愿少宽之。」帝不顾。行本于是正当帝前曰：「陛下不以臣不肖，置臣左右，臣言若是，陛下安得不听；若非，当致之于理。」因置笏于地而退。帝敛容谢之，遂原所笞者。行本，璠之兄子也。\n独孤皇后，家世贵盛而能谦恭，雅好读书，言事多与隋主意合，帝甚宠惮之，宫中称为「二圣」。帝每临朝，后辄与帝方辇而进，至閤乃止。使宦官伺帝，政有所失，随卽匡谏。候帝退朝，同反燕寝。有司奏称：「《周礼》百官之妻，命于王后，请依古制。」后曰：「妇人与政，或从此为渐，不可开其源也。」大都督崔长仁，后之中外兄弟也，犯法当斩，帝以后故，欲免其罪。后曰：「国家之事，焉可顾私！」长仁竟坐死。后性俭约，帝尝合止利药，须胡粉一两。宫内不用，求之，竟不得。又欲赐柱国刘嵩妻织成衣领，宫内亦无之。\n然帝惩周氏之失，不以权任假借外戚，后兄弟不过将军、刺史。帝外家吕氏，济南人，素微贱，齐亡以来，帝求访，不知所在。及卽位，始求得舅子吕永吉，追赠外祖双周为太尉，封齐郡公，以永吉袭爵。永吉从父道贵，性尤顽呆，言词鄙陋，帝厚加供给，而不许接对朝士。拜上仪同三司，出为济南太守；后郡废，终于家。\n壬辰，隋主如岐州。\n岐州刺史安定梁彦光，有惠政，隋主下诏褒美，赐束帛及御伞，以厉天下之吏；久之，徙相州刺史。岐俗质厚，彦光以静鎭之，奏课连为天下最。及居相，部如岐州法。邺自齐亡，衣冠士人多迁入关，唯工商乐户移实州郭，风俗险诐，好兴谣讼，目彦光为「著帽饧」。帝闻之，免彦光官。岁馀，拜赵州刺史。彦光自请复为相州，帝许之。豪猾闻彦光再来，皆嗤之。彦光至，发掷奸伏，有若神明，豪猾潜窜，阖境大治。于是招致名儒，每鄕立学，亲临策试，褒勤黜怠。及举秀才，祖道于郊，以财物资之。于是风化大变，吏民感悦，无复讼者。\n时又有相州刺史陈留樊叔略，有异政，帝以玺书褒美，班示天下，徵拜司农。\n新丰令房恭懿，政为三辅之最，帝赐以粟帛。雍州诸县令朝谒，帝见恭懿，必呼至榻前，咨以治民之术。累迁德州司马。帝谓诸州朝集使曰：「房恭懿志存体国，爱养我民，此乃上天宗庙之所佑。朕若置而不赏，上天宗庙必当责我。卿等宜师范之。」因擢为海州刺史。由是州县吏多称职，百姓富庶。\n十一月丁卯，隋遣兼散骑侍郎郑撝来聘。\n十二月庚子，隋主还长安，复郑译官爵。\n广州刺史马靖，得岭表人心，兵甲精练，数有战功。朝廷疑之，遣吏部侍郎萧引观靖举措，讽令送质，外托收督赕物。引至番禺，靖卽遣子弟入质。\n是岁，隋主诏境内之民任听出家，仍令计口出钱，营造经像。于是时俗随风而靡，民间佛书，多于《六经》数十百倍。\n突厥佗鉢可汗病且卒，谓其子菴逻曰：「吾兄不立其子，委位于我。我死，汝曹当避大逻便。」及卒，国人将立大逻便。以其母贱，衆不服；菴逻实贵，突厥素重之。摄图最后至，谓国人曰：「若立菴逻者，我当帅兄弟事之。若立大逻便，我必守境，利刃长矛以相待。」摄图长，且雄勇，国人莫敢拒，竟立菴逻为嗣。大逻便不得立，心不服菴逻，每遣人詈辱之。菴逻不能制，因以国让摄图。国中相与议曰：「四可汗子，摄图最贤。」共迎立之，号沙鉢略可汗，居都斤山。菴逻降居独洛水，称第二可汗。大逻便乃谓沙鉢略曰：「我与尔俱可汗子，各承父后。尔今极尊，我独无位，何也？」沙鉢略患之，以为阿波可汗，还领所部。又沙鉢略从父玷厥，居西面，号达头可汗。诸可汗各统部衆，分居四面。沙鉢略勇而得衆，北方皆畏附之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "初，奉车都尉长孙晟送千金公主入突厥，突厥可汗爱其善射，留之竟岁，命诸子弟贵人与之亲友，冀得其射法。沙鉢略弟处罗侯，号突利设，尤得衆心，为沙鉢略所忌，密托心腹，阴与晟盟。晟与之游猎，因察山川形势，部衆强弱，靡不知之。\n及突厥入寇，晟上书曰：「今诸夏虽安，戎虏尚梗，兴师致讨，未是其时，弃于度外，又相侵扰，故宜密运筹策，有以攘之。玷厥之于摄图，兵强而位下，外名相属，内隙已彰；鼓动其情，必将自战。又，处罗侯者，摄图之弟，奸多势弱，曲取衆心，国人爱之，因为摄图所忌，其心殊不自安，迹示弥缝，实怀疑惧。又，阿波首鼠，介在其间，颇畏摄图，受其牵率，唯强是与，未有定心。今宜远交而近攻，离强而合弱。通使玷厥，说合阿波，则摄图回兵，自防右地。又引处罗，遣连奚、霫，则摄图分衆，还备左方。首尾猜嫌，腹心离阻，十数年后，乘衅讨之，必可一举而空其国矣。」帝省表，大悦，因召与语。晟复口陈形势，手画山川，写其虚实，皆如指掌，帝深嗟异，皆纳用之。遣太仆元晖出伊吾道，诣达头，赐以狼头纛。达头使来，引居沙鉢略使上。以晟为车骑将军，出黄龙道，赍币赐奚、霫、契丹，遣为鄕导，得至处罗侯所，深布心腹，诱之内附。反间旣行，果相猜贰。\n始兴王叔陵，太子之次弟也，与太子异母，母曰彭贵人。叔陵为江州刺史，性苛刻狡险。新安王伯固，以善谐谑，有宠于上及太子；叔陵疾之，阴求其过失，欲中之以法。叔陵入为扬州刺史，事务多关涉省阁，执事承意顺旨，卽讽上进用之；微致违忤，必抵以大罪，重者至殊死。伯固惮之，乃谄求其意。叔陵好发古冢，伯固好射雉，常相从郊野，大相款狎，因密图不轨。伯固为侍中，每得密语，必告叔陵。\n十四年春正月己酉，上不豫，太子与始兴王叔陵、长沙王叔坚并入侍疾。叔陵阴有异志，命典药吏曰：「切药刀甚钝，可砺之！」甲寅，上殂。仓猝之际，叔陵命左右于外取剑。左右弗悟，取朝服木剑以进，叔陵怒。叔坚在侧，闻之，疑有变，伺其所为。乙卯，小敛。太子哀哭俯伏。叔陵抽锉药刀斫太子，中项，太子闷绝于地；母柳皇后走来救之，又斫后数下。乳媪吴氏自后掣其肘，太子乃得起；叔陵持太子衣，太子自奋得免。叔坚手扼叔陵，夺去其刀，仍牵就柱，以其褶袖缚之。时吴媪已扶太子避贼，叔坚求太子所在，欲受生杀之命。叔陵多力，奋袖得脱，突走出云龙门，驰车还东府，召左右断青溪道，赦东城囚以充战士，散金帛赏赐；又遣人往新林追所部兵；仍自被甲，著白布帽，登城西门招募百姓；又召诸王将帅，莫有至者，唯新安王伯固单马赴之，助叔陵指挥。叔陵兵可千人，欲据城自守。\n时衆军并缘江防守，台内空虚。叔坚白柳后，使太子舍人河内司马申，以太子命召右衞将军萧摩诃入见受敕，帅马步数百趣东府，屯城西门。叔陵惶恐，遣记室韦谅送其鼓吹与摩诃，谓曰：「事捷，必以公为台辅。」摩诃绐报之曰：「须王心膂节将自来，方敢从命。」叔陵遣其所亲戴温、谭骐驎诣摩诃，摩诃执以送台，斩其首，徇东城。\n叔陵自知不济，入内，沈其妃张氏及宠妾七人于井，帅步骑数百自小航渡，欲趣新林，乘舟奔隋。行至白杨路，为台军所邀。伯固见兵至，旋避入巷，叔陵驰骑拔刃追之，伯固复还，叔陵部下多弃甲溃去。摩诃马容陈智深迎刺叔陵僵仆，陈仲华就斩其首，伯固为乱兵所杀，自寅至巳乃定。叔陵诸子并赐死，伯固诸子宥为庶人。韦谅及前衡阳内史彭暠、谘议参军兼记室郑信、典签俞公喜并伏诛。暠，叔陵舅也。信、谅有宠于叔陵，常参谋议。谅，粲之子也。\n丁巳，太子卽皇帝位，大赦。\n辛酉，隋置河北道行台于幷州，以晋王广为尚书令；置西南道行台于益州，以蜀王秀为尚书令。隋主惩周氏孤弱而亡，故使二子分涖方面。以二王年少，盛选贞良有才望者为之僚佐；以灵州刺史王韶为幷省右仆射，鸿胪卿赵郡李雄为兵部尚书，左武衞将军朔方李彻总晋王府军事，兵部尚书元岩为益州总管府长史。王韶、李雄、元岩俱有骨鲠名，李彻前朝旧将，故用之。\n初，李雄家世以学业自通，雄独习骑射。其兄子旦让之曰：「非士大夫之素业也。」雄曰：「自古圣贤，文武不备而能成其功业者鲜矣。雄虽不敏，颇观前志，但不守章句耳。旣文且武，兄何病焉！」及将如幷省，帝谓雄曰：「吾儿更事未多，以卿兼文武才，吾无北顾之忧矣。」\n二王欲为奢侈非法，韶、岩辄不奉敎，或自锁，或排閤切谏。二王甚惮之，每事谘而后行，不敢违法度。帝闻而赏之。\n又以秦王俊为河南道行台尚书令、洛州刺史，领关东兵。\n癸亥，以长沙王叔坚为骠骑将军、开府仪同三司、扬州刺史；萧摩诃为车骑将军、南徐州刺史，封绥远公，始兴王家金帛累巨万，悉以赐之。以司马申为中书通事舍人。\n乙丑，尊皇后为皇太后。时帝病创，卧承香殿，不能听政。太后居柏梁殿，百司衆务，皆决于太后，帝创愈，乃归政焉。\n丁卯，封皇弟叔重为始兴王，奉昭烈王祀。\n隋元景山出汉口，遣上开府仪同三司邓孝儒将卒四千攻甑山。鎭将军陆纶以舟师救之，为孝儒所败；溳口、甑山、沌阳守将皆弃城走。戊辰，遣使请和于隋，归其胡墅。\n己巳，立妃沈氏为皇后。辛未，立皇弟叔俨为寻阳王，叔愼为岳阳王，叔达为义阳王，叔熊为巴山王，叔虞为武昌王。\n隋高熲奏，礼不伐丧；二月己丑，隋主诏熲等班师。\n三月己巳，以尚左仆射晋安王伯恭为湘州刺史，永阳王伯智为尚书仆射。\n夏四月庚寅，隋大将军韩僧寿破突厥于鸡头山，上柱国李充破突厥于河北山。\n丙申，立皇子永康公胤为太子。胤，孙姬之子，沈后养以为子。\n五月己未，高宝宁引突厥寇隋平州，突厥悉发五可汗控弦之士四十万入长城。\n壬戌，隋任穆公于翼卒。\n甲子，隋更命传国玺曰「受命玺」。\n六月甲申，隋遣使来吊。\n乙酉，隋上柱国李光败突厥于马邑。突厥又寇兰州，凉州总管贺娄子干败之于可洛峐。\n隋主嫌长安城制度狭小，又宫内多妖异。纳言苏威劝帝迁都，帝以初受命难之；夜，与威及高熲共议。明旦，通直散骑庾季才奏曰：「臣仰观乾象，俯察图记，必有迁都之事。且汉营此城，将八百岁，水皆咸卤，不甚宜人。愿陛下协天人之心，为迁徙之计。」帝愕然，谓熲、威曰：「是何神也！」太师李穆亦上表请迁都。帝省表曰：「天道聪明，已有徵应；太师人望，复抗此请；无不可矣。」丙申，诏高熲等创造新都于龙首山。以太子左庶子宇文恺有巧思，领营新都副监。恺，忻之弟也。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "九月丙午，设无㝵太会于太极殿，舍身及乘舆御服。大赦。\n丙午，以长沙王叔坚为司空，将军、刺史如故。\n冬十月癸酉，隋太子勇屯兵咸阳以备突厥。\n十二月丙子，隋命新都曰大兴城。\n乙酉，隋遣沁源公虞庆则屯弘化以备突厥。\n行军总管达奚长儒将兵二千，与突厥沙鉢略可汗遇于周盘，沙鉢略有衆十馀万，军中大惧。长儒神色慷慨，且战且行，为虏所冲，散而复聚，四面抗拒。转鬬三日，昼夜凡十四战，五兵咸尽，士卒以拳殴之，手皆骨见，杀伤万计。虏气稍夺，于是解去。长儒身被五疮，通中者二；其战士死者什八九。诏以长儒为上柱国，馀勋回授一子。\n时柱国冯昱屯乙弗泊，兰州总管叱列长叉守临洮，上柱国李崇屯幽州，皆为突厥所败。于是突厥纵兵自木硖、石门两道入寇武威、天水、金城、上郡、弘化、延安，六畜咸尽。\n沙鉢略更欲南入，达头不从，引兵而去。长孙晟又说沙鉢略之子染干诈告沙鉢略曰：「铁勒等反，欲袭其牙。」沙鉢略惧，回兵出塞。\n隋主旣立，待遇梁主，恩礼弥厚。是岁，纳梁主女为晋王妃，又欲以其子瑒尚兰陵公主。由是罢江陵总管，梁主始得专制其国。\n长城公上\n至德元年春正月庚子，隋将入新都，大赦。\n壬寅，大赦，改元。\n初，上病创，不能视事，政无大小，皆决于长沙王叔坚，权倾朝廷。叔坚颇骄纵，上由是忌之。都官尚书山阴孔范，中书舍人施文庆，皆恶叔坚而有宠于上，日夕求其短，构之于上。上乃卽叔坚骠骑将军本号，用三司之仪，出为江州刺史。以祠部尚书江总为吏部尚书。\n癸卯，立皇子深为始安王。\n二月己巳朔，日有食之。\n癸酉，遣兼散骑常侍贺彻等聘于隋。\n突厥寇隋北边。\n癸巳，葬孝宣皇帝于显宁陵，庙号高宗。\n右衞将军兼中书通事舍人司马申旣掌机密，颇作威福，多所谮毁。能候人主颜色，有忤己者，必以微言谮之；附己者，因机进之。是以朝廷内外，皆从风而靡。\n上欲用侍中、吏部尚书毛喜为仆射，申恶喜强直，言于上曰：「喜，臣之妻兄，高宗时称陛下有酒德，请逐去宫臣，陛下宁忘之邪？」上乃止。\n上创愈，置酒于后殿以自庆，引吏部尚书江总以下展乐赋诗。旣醉而命毛喜。于时山陵初毕，喜见之，不怿；欲谏，则上已醉。喜升阶，阳为心疾，仆于阶下，移出省中。上醒，谓江总曰：「我悔召毛喜，彼实无疾，但欲阻我欢宴，非我所为耳。」乃与司马申谋曰：「此人负气，吾欲乞鄱阳兄弟，听其报雠，可乎？」对曰：「彼终不为官用，愿如圣旨。」中书通事舍人北地傅縡争之曰：「不然。若许报雠，欲置先皇何地？」上曰：「当乞一小郡，勿令见人事耳。」乃以喜为永嘉内史。\n三月丙辰，隋迁于新都。\n初令民二十一成丁，减役者每岁十二番为二十日役，减调绢一匹为二丈。周末榷酒坊、盐池、盐井，至是皆罢之。\n秘书监牛弘上表，以「典籍屡经丧乱，率多散逸。周氏聚书，仅盈万卷。平齐所得，除其重杂，裁益五千。兴集之期，属膺圣世。为国之本，莫此为先。岂可使之流落私家，不归王府！必须勒之以天威，引之以微利，则异典必臻，观阁斯积。」隋主从之。丁巳，诏购求遗书于天下，每献书一卷，赉缣一匹。\n夏四月庚午，吐谷浑寇隋临洮。洮州刺史皮子信出战，败死；汶州总管梁远击走之。又寇廓州，州兵击走之。\n壬申，隋以尚书右仆射赵煚兼内史令。\n突厥数为隋寇。隋主下诏曰：「往者周、齐抗衡，分割诸夏，突厥之虏，俱通二国。周人东虑，恐齐好之深，齐氏西虞，惧周交之厚；谓虏意轻重，国遂安危，盖并有大敌之忧，思减一边之防也。朕以为厚敛兆庶，多惠豺狼，未尝感恩，资而为贼。节之以礼，不为虚费，省傜薄赋，国用有馀。因入贼之物，加赐将士；息道路之民，务为耕织；清边制胜，成策在心。凶丑愚暗，未知深旨，将大定之日，比战国之时；乘昔世之骄，结今时之恨。近者尽其巢窟，俱犯北边，盖上天所忿，驱就齐斧。诸将今行，义兼含育，有降者纳，有违者死，使其不敢南望，永服威刑。何用侍子之朝，宁劳渭桥之拜！」\n于是命衞王爽等为行军元帅，分八道出塞击之。爽督总管李充等四将出朔州道，己卯，与沙鉢略可汗遇于白道。李充言于爽曰：「突厥狃于骤胜，必轻我而无备，以精兵袭之，何破也。」诸将多以为疑，唯长史李彻赞成之，遂与充帅精骑五千掩击突厥，大破之。沙鉢略弃所服金甲，潜草中而遁。其军中无食，粉骨为粮，加以疾疫，死者甚衆。\n幽州总管阴寿帅步骑十万出卢龙塞，击高宝宁。宝宁求救于突厥，突厥方御隋师，不能救。庚辰，宝宁弃城奔碛北，和龙诸县悉平。寿设重赏以购宝宁，又遣人离其腹心；宝宁奔契丹，为其麾下所杀。\n己丑，郢州城主张子讥遣使请降于隋，隋主以和好，不纳。\n辛卯，隋主遣兼散骑常侍薛舒、兼散骑常侍王劭来聘。劭，松年之子也。\n癸巳，隋主大雩。\n甲子，突厥遣使入见于隋。\n隋改度支尚书为民部，都官尚书为刑部，命左仆射判吏、礼、兵三部事，右仆射判民、刑、工三部事。废光禄、衞尉、鸿胪寺及都水台。\n五月癸卯，隋行军总管李晃破突厥于摩那度口。\n乙巳，梁太子琮入朝于隋，贺迁都。\n辛酉，隋主祀方泽。\n隋秦州总管窦荣定帅九总管步骑三万出凉州，与突厥阿波可汗相拒于高越原，阿波屡败。荣定，炽之兄子也。\n前上大将军京兆史万岁，坐事配敦煌为戍卒，诣荣定军门，请自効，荣定素闻其名，见而大悦。壬戌，将战，荣定遣人谓突厥曰：「士卒何罪而杀之！但当各遣一壮士决胜负耳。」突厥许诺，因遣一骑挑战。荣定遣万岁出应之，万岁驰斩其首而还。突厥大惊，不敢复战，遂请盟，引军而去。\n长孙晟时在荣定军中为偏将，使谓阿波曰：「摄图每来，战皆大胜。阿波才入，遽卽奔败，此乃突厥之耻也。且摄图之与阿波，兵势本敌。今摄图日胜，为衆所崇；阿波不利，为国生辱。摄图必当以罪归阿波，成其宿计，灭北牙矣。愿自量度，能御之乎？」阿波使至，晟又谓之曰：「今达头与隋连和，而摄图不能制，可汗何不依附天子，连结达头，相合为强，此万全计也，岂若丧兵负罪，归就摄图，受其戮辱邪！」阿波然之，遣使隋晟入朝。\n沙釮略素忌阿波骁悍；自白道败归，又闻阿波贰于隋，因先归，袭击北牙，大破之，杀阿波之母。阿波还，无所归，西奔达头。达头大怒，遣阿波帅兵而东，其部落归之者将十万骑，遂与沙鉢略相攻，屡破之，复得故地，兵势益强。贪汗可汗素睦于阿波，沙鉢略夺其罪衆而废之，贪汗亡奔达头。沙鉢略从弟地勤察，别统部落，与沙鉢略有隙，复以衆叛归阿波。连兵不已，各遣使诣长安请和求援。隋主皆不许。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "突厥寇幽州，隋幽州总管广宗壮公李崇帅步骑三千拒之。转战十馀日，师人多死，遂保砂城。突厥园之，城荒颓，不可守御，晓夕力战，又无所食，每夜出掠虏营，得六畜以继军粮，突厥畏之，厚为其备，每夜中结陈以待之。崇军苦饥，出辄遇敌，死亡略尽，及明，奔还城者尚百许人，然多重伤，不堪更战。突厥意欲降之，遣使谓崇曰：「若来降者，封为特勒。」崇知不免，令其士卒曰：「崇丧师徒，罪当万死。今日効命，以谢国家。汝俟吾死，且可降贼，便散走，努力还鄕。若见至尊，道崇此意。」乃挺刃突陈，复杀二人，突厥乱射，杀之。秋七月，以豫州刺史代人周摇为幽州总管。命李崇子敏袭爵。\n敏娶乐平公主之女娥英，诏假一品羽仪，礼如尚帝女。旣而将侍宴，公主谓敏曰：「我以四海与至尊，唯一壻，当为尔求柱国；若馀官，汝愼勿谢。」及进见，帝授以仪同及开府，皆不谢。帝曰：「公主有大功于我，我何得于其壻而惜官乎！今授汝柱国。」敏乃拜而蹈舞。\n八月丁卯朔，日有食之。\n长沙王叔坚未之江州，复留为司空，实夺之权。\n壬午，隋遣尚书左仆射高熲出宁州道，内史监虞庆则出原州道，以击突厥。\n九月癸丑，隋大赦。\n冬十月甲戌，隋废河南道行台省，以秦王俊为秦州总管，陇右诸州尽隶焉。\n丁酉，立皇弟叔平为湘东王，叔敖为临贺王，叔宣为阳山王，叔穆为西阳王。\n戊戌，侍中建昌侯徐陵卒。\n癸丑，立皇弟叔俭为安南王，叔澄为南郡王，叔兴为沅陵王，叔韶为岳山王，叔纯为新兴王。\n十一月，遣散骑常侍周坟、通直散骑常侍袁彦聘于隋。帝闻隋主状貌异人，使彦画像而归。帝见，大骇曰：「吾不欲见此人。」亟命屛之。\n隋旣班律令，苏威屡欲更易事条，内史令李德林曰：「修律令时，公何不言？今始颁行，且宜专守，自非大为民害，不可数更。」\n河南道行台兵部尚书杨尚希曰：「窃见当今郡县，倍多于古。或地无百里，数县并置；或户不满千，二郡分领。具僚已衆，资费日多；吏卒增倍，租调岁减；民少官多，十羊九牧。今存要去闲，倂小为大，国家则不亏粟帛，选举则易得贤良。」苏威亦请废郡。帝从之。甲午，悉罢诸郡为州。\n十二月乙卯，隋遣兼散骑常侍曹令则、通直散骑常侍魏澹来聘。澹，收之族也。\n丙辰，司空长沙王叔坚免。叔坚旣失恩，心不自安，乃为厌媚，醮日月以求福。或上书告其事，帝召叔坚，囚于西省，将杀之，令近侍宣敕数之。叔坚对曰：「臣之本心，非有他故，但欲求亲媚耳。臣旣犯天宪，罪当万死。臣死之日，必见叔陵，愿宣明诏，责之于九泉之下。」帝乃赦之，免官而已。\n隋以上柱国窦荣定为右武衞大将军。荣定妻，隋主姊安成公主也。隋主欲以荣定为三公，辞曰：「衞、霍、梁、邓，若少自贬损，不至覆宗。」帝乃止。\n帝以李穆功大，诏曰：「法备小人，不防君子。太师申公，自今虽有罪，但非谋逆，纵有百死，终不推问。」\n礼部尚书牛弘请立明堂，帝以时事草创，不许。\n帝览刑部奏，断狱数犹至万，以为律尚严密，故人多陷罪。又敕苏威、牛弘等更定新律，除死罪八十一条，流罪一百五十四条，徒杖等千馀条，唯定留五百条，凡十二卷。自是刑网简要，疏而不失。仍置律博士弟子员。\n隋主以长安仓廪尚虚，是岁，诏西自蒲、陕，东至衞、汴，水次十三州，募丁运米。又于衞州置黎阳仓，陕州置常平仓，华州置广通仓，转相灌输。漕关东及汾、晋之粟以给长安。\n时刺史多任武将，类不称职。治书侍御史柳彧上表曰：「昔汉光武与二十八将，披荆棘，定天下，及功成之后，无所任职。伏见诏书，以上柱国和千子为杞州刺史。千子前任赵州，百姓歌之曰：『老禾不早杀，馀种秽良田。』千子，弓马武用，是其所长；治民涖衆，非其所解。如谓优老尚年，自可厚赐金帛；若令刺举，所损殊大。」帝善之。千子竟免。\n彧见上勤于听受，百僚奏请，多有烦碎，上疏谏曰：「臣闻上古圣帝，莫过唐、虞，不为丛脞，是谓钦明。舜任五臣，尧咨四岳，垂拱无为，天下以治。所谓劳于求贤，逸于任使。比见陛下留心治道，无惮疲劳，亦由羣官惧罪，不能自决，取判天旨，闻奏过多。乃至营造细小之事，出给轻微之物，一日之内，酬答百司。至乃日旰忘食，夜分未寝，动以文簿忧劳圣躬。伏愿察臣至言，少减烦务，若经国大事，非臣下裁断者，伏愿详决，自馀细务，责成所司；则圣体尽无疆之寿，臣下蒙覆育之赐。」上览而嘉之，因曰：「柳彧直士，国之宝也。」\n彧以近世风俗，每正月十五夜，然灯游戏，奏请禁之，曰：「窃见京邑，爰及外州，每以正月望夜，充街塞陌，聚戏朋游，鸣鼓聒天，燎炬照地，竭赀破产，竞此一时。尽室幷孥，无问贵贱，男女混杂，缁素不分。秽行因此而成，盗贼由斯而起，因循弊风，曾无先觉。无益于化，实损于民，请颁天下，并卽禁断。」诏从之。", "output": ["翻译内容"]}]