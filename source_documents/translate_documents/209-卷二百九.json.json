[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第二百九端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注唐纪二十五\n中宗大和大圣大昭孝皇帝下\n景龙二年春二月庚寅宫中言皇后衣笥裙上有五色云起，上令图以示百官。韦巨源请布之天下，从之，仍赦天下。\n迦叶志忠奏：「昔神尧皇帝未受命，天下歌桃李子；文武皇帝未受命，天下歌秦王破阵乐；天皇大帝未受命，天下歌堂堂；}则天皇后未受命，天下歌娬媚娘；应天皇帝未受命，天下歌英王石州；顺天皇后未受命，天下歌桑条韦，盖天意以为顺天皇后宜为国母，主蚕桑之事，谨上桑韦歌十二篇，请编之乐府，皇后祀先蚕则奏之。」太常卿郑愔又引而申之。上悦，皆受厚赏。\n右补阙赵延禧上言：「周、唐一统，符命同归，故高宗封陛下为周王；则天时，唐同泰献洛水图。孔子曰：『其或继周者，虽百代可知也。』陛下继则天，子孙当百代王天下。」上悦，擢延禧为谏议大夫。\n丁亥，萧至忠上疏，以为：「恩幸者止可富之金帛，食以粱肉，不可以公器为私用。今列位已广，宂员倍之，干求未厌，日月增数，陛下降不赀之泽，近戚有无涯之请，卖官利己，鬻法徇私。台寺之内，朱紫盈满，忽事则不存职务，恃势则公违宪章，徒忝官曹，无益时政。」上虽嘉其意，竟不能用。\n三月丙辰，朔方道大总管张仁愿筑三受降城于河上。\n初，朔方军与突厥以河为境，河北有拂云祠，突厥将入寇，必先诣祠祈祷，牧马料兵而后渡河。时默啜悉众西击突骑施，仁愿请乘虚夺取漠南地，于河北筑三受降城，首尾相应，以绝其南寇之路。太子少师唐休璟以为「两汉以来皆北阻大河，今筑城寇境，恐劳人费功，终为虏有。」仁愿固请不已，上竟从之。\n仁愿表留岁满镇兵以助其功，咸阳兵二百馀人逃归，仁愿悉擒之，斩于城下，军中股栗，六旬而成。以拂云祠为中城，距东西两城各四百馀里，皆据津要，拓地三百馀里。于牛头朝那山北，置烽候千八百所，以左玉钤卫将军论弓仁为朔方军前锋游弈使，戍诺真水为逻卫。自是突厥不敢渡山畋牧，朔方无复寇掠，减镇兵数万人。\n仁愿建三城，不置壅门及备守之具。或问之，仁愿曰：「兵贵进取，不利退守。寇至，当并力出战，回首望城者，犹应斩之，安用守备，生其退恧之心也！」其后常元楷为朔方军总管，始筑壅门。人是以重仁愿而轻元楷。\n夏四月癸未，置修文馆大学士四员，直学士八员，学士十二员，选公卿以下善为文者李峤等为之。每游幸禁苑，或宗戚宴集，学士无不毕从，赋诗属和，使上官昭容第其甲乙，优者赐金帛；同预宴者，惟中书、门下及长参王公、亲贵数人而已，至大宴，方召八座、九列、诸司五品以上预焉。于是天下靡然争以文华相尚，儒学忠谠之士莫得进矣。\n秋七月癸巳，以左屯卫大将军、朔方道大总管张仁愿同中书门下三品。\n甲午，清源尉吕元泰上疏，以为：「边境未宁，镇戍不息，士卒困苦，转输疲弊，而营建佛寺，日广月兹，劳人费财，无有穷极。昔黄帝姬轩辕、尧伊祁放勋、舜姚重华、禹姒文命、汤子天乙、文姬昌、武姬发惟以俭约仁义立德垂名，晋、宋以降，塔庙竞起，而丧乱相继，由其好尚失所，奢靡相高，人不堪命故也。伏愿回营造之资，充疆场之费，使烽燧永息，群生富庶，则如来慈悲之施，平等之心，孰过于此！」疏奏，不省。\n安乐、长宁公主及皇后妹郕国夫人、上官婕妤、婕妤母沛国夫人郑氏、尚宫柴氏、贺娄氏，女巫第五英儿、陇西夫人赵氏，皆依势用事，请谒受赇，虽屠沽臧获，用钱三十万，则别降墨敕除官，斜封付中书，时人谓之「斜封官」；钱三万则度为僧尼。其员外、同正、试、摄、检校、判、知官凡数千人。西京、东都各置两吏部侍郎，为四铨，选者岁数万人。\n上官婕妤及后宫多立外第，出入无节，朝士往往从之游处，以求进达。安乐公主尤骄横，宰相以下多出其门。与长宁公主竞起第舍，以侈丽相高，拟于宫掖，而精巧过之。安乐公主请昆明池，上以百姓蒲鱼所资，不许。公主不悦，乃更夺民田作定昆池，延袤数里，累石象华山，引水象天津，欲以胜昆明，故名定昆。安乐有织成裙，直钱一亿，花卉鸟兽，皆如粟粒，正视旁视，日中影中，各为一色。\n上好击球，由是风俗相尚，驸马武崇训、杨慎交洒油以筑球场。慎交、恭仁曾孙也。\n上及皇后、公主多营佛寺。左拾遗京兆辛替否上疏谏，略曰：「臣闻古之建官，员不必备，士有完行，家有廉节，朝廷有馀俸，百姓有馀食。伏惟陛下百倍行赏，十倍增官，金银不供其印，束帛不充于锡，遂使富商豪贾，尽居缨冕之流；鬻伎行巫，或涉膏腴之地。」又曰：「公主，陛下之爱女，然而用不合于古义，行不根于人心，将恐变爱成憎，翻福为祸。何者？竭人之力，费人之财，夺人之家；爱数子而取三怨，使边疆之士不尽力，朝廷之士不尽忠，人之散矣，独持所爱，何所恃呼！君以人为本，本固则邦宁，邦宁则陛下之夫妇母子长相保也。」又曰：「若以造寺必为理体，养人不足经邦，则殷、周已往皆暗乱，汉、魏已降皆圣明，殷、周已往为不长，汉、魏已降为不短矣。陛下缓其所急，急其所缓，亲未来而疏见在，失真实而冀虚无，重俗人之为，轻天子之业，虽以阴阳为炭，万物为铜，役不食之人，使不衣之士，犹尚不给，况资于天生地养，风动雨润，而后得之乎！一旦风尘再扰，霜雹荐臻，沙弥不可操干戈，寺塔不足攘饥馑，臣窃惜之。」疏奏，不省。\n时斜封官皆不由两省而授，两省莫敢执奏，即宣示所司，吏部员外郎李朝隐前后执破一千四百馀人，怨谤纷然，朝隐一无所顾。\n冬十月己酉，修文馆直学士、起居舍人武平一上表请抑损外戚权宠；不敢斥言韦氏，但请抑损己家。上优制不许。平一名甄，以字行；载德之子也。\n十一月庚申，突骑施酋长娑葛自立为可汗，杀唐使者御史中丞冯嘉宾，遣其弟遮努等帅众犯塞。\n初，娑葛既代乌质勒统众，父时故将阙啜忠节不服，数相攻击。忠节众弱不能支，金山道行军总管郭元振奏追忠节入朝宿卫。\n忠节行至播仙城，经略使、右威卫将军周以悌说之曰：「国家不爱高官显爵以待君者，以君有部落之众故也。今脱身入朝，一老胡耳，岂惟不保宠禄，死生亦制于人手。方今宰相宗楚客、纪处纳用事，不若厚赂二公，请留不行，发安西兵及引吐蕃以击娑葛，求阿史那献为可汗以招十姓，使郭虔瓘发拔汗那兵以自助；既不失部落，又得报仇，比于入朝，岂可同日语哉！」郭虔瓘者，历城人，时为西边将。忠节然其言，遣间使赂楚客、处讷，请如以悌之策。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "楚客等不从，建议「遣冯嘉宾持节安抚忠节，侍御史吕守素处置四镇，以将军牛师奖为安西副都护，发甘、凉以西兵，兼徵吐蕃，以讨娑葛。」娑葛遣使娑腊献马在京师，闻其谋，驰还报娑葛。于是娑葛发五千骑出安西，五千骑出拨换，五千骑出焉耆，五千骑出疏勒，入寇。元振在疏勒，栅于河口，不敢出。忠节逆嘉宾于计舒河口，娑葛遣兵袭之，生擒忠节，杀嘉宾，擒吕守素于僻城，缚于驿柱，呙而杀之。\n上以安乐公主将适左卫中郎将武延秀，遣使召太子宾客武攸绪于嵩山。攸绪将至，上敕礼官于两仪殿设别位，欲行问道之礼，听以山服葛巾入见，不名不拜。仗入，通事舍人引攸绪就位；攸绪趋立辞见班中，再拜如常仪。上愕然，竟不成所拟之礼。上屡延之内殿，频烦宠锡，皆谢不受；亲贵谒候，寒温之外，不交一言。\n初，武崇训之尚公主也，延秀数得侍宴。延秀美姿仪，善歌舞，公主悦之。及崇训死，遂以延秀尚焉。\n己卯，成礼，假皇后仗，分禁兵以盛其仪卫，命安国相王障车。庚辰，赦天下。以延秀为太常卿，兼右卫将军。辛巳，宴群臣于两仪殿，命公主出拜公卿，公卿皆伏地稽首。\n癸未，牛师奖与突骑施娑葛战于火烧城，师奖兵败没。娑葛遂陷安西，断四镇路，遣使上表，求宗楚客头。楚客又奏以周以悌代郭元振统众，徵元振入朝；以阿史那献为十姓可汗，置军焉耆以讨娑葛。\n娑葛遗元振书，称：「我与唐初无恶，但雠阙啜。宗尚书受阙啜金，欲枉破奴部落，冯中丞、牛都护相继而来，奴岂得坐而待死！又闻史献欲来，徒扰军州，恐未有宁日。乞大使商量处置。」元振奏娑葛书。楚客怒，奏言元振有异图，召，将罪之。元振使其子鸿间道具奏其状，乞留定西土，不敢归。周以悌竟坐流白州，复以元振代以悌，赦娑葛罪，册为十四姓可汗。\n以婕妤上官氏为昭容。\n十二月，御史中丞姚廷筠奏称：「比见诸司不遵律令格式，事无大小皆悉闻奏。臣闻为君者任臣，为臣者奉法。万机丛委，不可徧览，岂有修一水窦，伐一枯木，皆取断宸衷！自今若军国大事及条式无文者，听奏取进止，自馀各准法处分。其有故生疑滞，致有稽失，望令御史纠弹。」从之。\n丁巳晦，敕中书、门下与学士、诸王、驸马入閤守岁，设庭燎，置酒，奏乐。酒酣，上谓御史大夫窦从一曰：「闻卿久无伉俪，朕甚忧之。今夕岁除，为卿成礼。」从一但唯唯拜谢。俄而内侍引烛笼、步障、金缕罗扇自西廊而上，扇后有人衣礼衣，花钗，令与从一对坐。上命从一诵却扇诗数首。扇却，去花易服而出，徐视之，乃皇后老乳母王氏，本蛮婢也。上与侍臣大笑。诏封莒国夫人，嫁为从一妻。俗谓乳母之壻曰「阿㸙」，从一每谒见及进表状，自称「翊圣皇后阿㸙」，时人谓之「国㸙」，从一欣然有自负之色。\n三年春正月丁卯，制广东都圣善寺，居民失业者数十家。\n长宁、安乐诸公主多纵僮奴掠百姓子女为奴婢，侍御史袁从之收系狱，治之。公主诉于上，上手制释之。从之奏称：「陛下纵奴掠良人，何以理天下！」上竟释之。\n二月己丑，上幸玄武门，与近臣观宫女拔河。又命宫女为市肆，公卿为商旅，与之交易，因为忿争，言辞亵慢，上与后临观为乐。\n丙申，监察御史崔琬对仗弹宗楚客、纪处讷潜通戎狄，受其货赂，致生边患。故事，大臣被弹，俯偻趋出，立于朝堂待罪。至是，楚客更愤怒作色，自陈忠鲠，为琬所诬。上竟不穷问，命琬与楚客结为兄弟以和解之，时人谓之「和事天子」。\n壬寅，以韦巨源为左仆射，杨再思为右仆射，并同中书门下三品。\n上数与近臣学士宴集，令各效伎艺以为乐。工部尚书张锡舞谈容娘，将作大匠宗晋卿舞浑脱，左卫将军张洽舞黄麞，左金吾将军杜元谈诵婆罗门呪，中书舍人卢藏用效道士上章。国子司业河东郭山恽独曰：「臣无所解，请歌古诗。」上许之。山恽乃歌鹿鸣、蟋蟀。明日，上赐山恽敕，嘉美其意，赐时服一袭。\n上又尝宴侍臣，使各为回波辞，众皆为谄语，或自求荣禄，谏议大夫李景伯曰：「回波尔时酒巵。微臣职在箴规。侍宴既过三爵，喧哗窃恐非仪！」上不悦。萧至忠曰：「此真谏官也。」\n三月戊午，以宗楚客为中书令，萧至忠为侍中，太府卿韦嗣立为中书侍郎、同中书门下三品。中书侍郎崔湜、赵彦昭并同平章事。崔湜通于上官昭容，故昭容引以为相。彦昭，张掖人也。}\n时政出多门，滥官充溢，人以为三无坐处，谓宰相、御史及员外官也。韦嗣立上疏，以为：「比者造寺极多，务取崇丽，大则用钱百数十万，小则三五万，无虑所费千万以上，人力劳弊，怨嗟盈路。佛之为教，要在降伏身心，岂雕画土木，相夸壮丽！万一水旱为灾，戎狄构患，虽龙象如云，将何救哉！又，食封之家，其数甚众，昨问户部，云用六十馀万丁；一丁绢两匹，凡百二十馀万匹。臣顷在太府，每岁庸绢，多不过百万，少则六七十万匹，比之封家，所入殊少。夫有佐命之勋，始可分茅胙土。国初，功臣食封者不过三二十家，今以恩泽食封者乃逾百数；国家租赋，太半私门，私门有馀，徒益奢侈，公家不足，坐致忧危，制国之方，岂谓为得！封户之物，诸家自徵，僮仆依势，陵轹州县，多索裹头，转行贸易，烦扰驱迫，不胜其苦。不若悉计丁输之太府，使封家于左藏受之，于事为愈。又，员外置官，数倍正阙，曹署典吏，困于祇承，府库仓储，竭于资奉。又，刺史、县令，近年以来，不存简择，京官有犯及声望下者方遣刺州，吏部选人，衰耄无手笔者方补县令，以此理人，何望率化！望自今应除三省、两台及五品以上清望官，皆先于刺史、县令中选用，则天下理矣。」上弗听。\n戊寅，以礼部尚书韦温为太子少保、同中书门下三品，太常卿郑愔为吏部尚书、同平章事。温，皇后之兄也。\n太常博士唐绍以武氏昊陵、顺陵置守户五百，与昭陵数同，梁宣王、鲁忠王墓守户多于亲王五倍，韦氏褒德庙卫兵多于太庙，上疏请量裁减，不听。绍，临之孙也。\n中书侍郎兼知吏部侍郎、同平章事崔湜、吏部侍郎同平章事郑愔俱掌铨衡，倾附势要，赃贿狼籍，数外留人，授拟不足，逆用三年阙，选法大坏。湜父挹为司业，受选人钱，湜不之知，长名放之。其人诉曰：「公所亲受某赂，柰何不与官？」湜怒曰：「所亲为谁，当擒取杖杀之！」其人曰：「公勿杖杀，将使公遭忧。」湜大惭。侍御史靳恒与监察御史李尚隐对仗弹之，上下湜等狱，命监察御史裴漼按之。安乐公主讽漼宽其狱，漼复对仗弹之。夏五月丙寅，愔免死，流吉州，湜贬江州司马。上官昭容密与安乐公主、武延秀曲为申理，明日，以湜为襄州刺史。}愔为江州司马。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "秋七月，突骑施娑葛遣使请降；庚辰，拜钦化可汗，赐名守忠。\n八月己酉，以李峤同中书门下三品，韦安石为侍中，萧至忠为中书令。\n至忠女适皇后舅子崔无诐，成昏日，上主萧氏，后主崔氏，时人谓之「天子嫁女，皇后娶妇」。\n上将祀南郊，丁酉，国子祭酒祝钦明、国子司业郭山恽建言：「古者大祭祀，后祼献以瑶爵。皇后当助祭天地。」太常博士唐绍、蒋钦绪驳之，以为：「郑玄注周礼内司服，惟有助祭先王先公，无助祭天地之文。皇后不当助祭南郊。」国子司业盐官褚无量议，以为：「祭天惟以始祖为主，不配以祖妣，故皇后不应预祭。」韦巨源定仪注，请依钦明议。上从之，以皇后为亚献，仍以宰相女为斋娘，助执豆笾。钦明又欲以安乐公主为终献，绍、钦绪固争，乃止；以巨源摄太尉为终献。钦绪，胶水人也。\n己巳，上幸定昆池，命从官赋诗。黄门侍郎李日知诗曰：「所愿蹔思居者逸，勿使时称作者劳。」及睿宗即位，谓日知曰：「当是时，朕亦不敢言之。」\n九月戊辰，以苏瓌为右仆射、同中书门下三品。\n太平、安乐公主各树朋党，更相谮毁，上患之。冬十一月癸亥，上谓修文馆直学士武平一曰：「比闻内外亲贵多不辑睦，以何法和之？」平一以为：「此由谗谄之人阴为离间，宜深加诲谕，斥逐奸险。若犹未已，伏愿舍近图远，抑慈存严，示以知禁，无令积恶。」上赐平一帛而不能用其言。\n上召前修文馆学士崔湜、郑愔入陪大礼。乙丑，上祀南郊，赦天下，并十恶咸赦除之；流人并放还；斋娘有壻者，皆改官。\n甲戌，开府仪同三司、平章军国重事豆卢钦望薨。\n乙亥，吐蕃赞普遣其大臣尚赞咄等千馀人逆金城公主。\n河南道巡察使、监察御史宋务光，以「于时食实封者凡一百四十馀家，应出封户者凡五十四州，皆割上腴之田，或一封分食数州；而太平、安乐公主又取高赀多丁者，刻剥过苦，应充封户者甚于征役；滑州地出绫缣，人多趋射，尤受其弊，人多流亡；请稍分封户散配馀州。又，徵封使者烦扰公私，请附租庸，每年送纳。」上弗听。\n时流人皆放还，均州刺史谯王重福独不得归，乃上表自陈曰：「陛下焚柴展礼，郊祀上玄，苍生并得赦除，赤子偏加摈弃，皇天平分之道，固若此乎！天下之人闻者为臣流涕。况陛下慈念，岂不愍臣栖遑！」表奏，不报。\n前右仆射致仕唐休璟，年八十馀，进取弥锐，娶贺娄尚宫养女为其子妇。十二月壬辰，以休璟为太子少师、同中书门下三品。\n甲午，上幸骊山温汤；庚子，幸韦嗣立庄舍。以嗣立与周高士韦夐同族，赐爵逍遥公。嗣立，皇后之疏属也。由是顾赏尤重。乙巳，还宫。\n是岁，关中饥，米斗百钱。运山东、江、淮谷输京师，牛死什八九。群臣多请车驾复幸东都，韦后家本杜陵，不乐东迁，乃使巫觋彭君卿等说上云：「今岁不利东行。」后复有言者，上怒曰：「岂有逐粮天子邪！」乃止。\n睿宗玄真大圣大兴孝皇帝上\n景云元年，\n春正月丙寅夜，中宗与韦后微行观灯于市里，又纵宫女数千人出游，多不归者。\n上命纪处讷送金城公主适吐蕃，处讷辞，又命赵彦昭，彦昭亦辞。丁丑，命左骁卫大将军杨矩送之。己卯，上自送公主至始平；二月癸未，还宫。公主至吐蕃，赞普为之别筑城以居之。\n庚戌，上御棃园球场，命文武三品以上抛球及分朋拔河，韦巨源、唐休璟衰老，随絚踣地，久之不能兴；上及皇后、妃、主临观，大笑。\n夏四月丙戌，上游芳林园，命公卿马上摘樱桃。\n初，则天之世，长安城东隅民王纯家井溢，浸成大池数十顷，号隆庆池。相王子五王列第于其北，望气者言，「常郁郁有帝王气，比日尤盛。」乙未，上幸隆庆池，结彩为楼，宴侍臣，泛舟戏象以厌之。\n定州人郎岌上言，「韦后、宗楚客将为逆乱，」韦后白上杖杀之。\n五月丁卯，许州司兵参军偃师燕钦融复上言，「皇后淫乱，干预国政，宗族强盛；安乐公主、武延秀、宗楚客图危宗社。」上召钦融面诘之。钦融顿首抗言，神色不桡；上默然。宗楚客矫制令飞骑扑杀之，投于殿庭石上，折颈而死，楚客大呼称快。上虽不穷问，意颇怏怏不悦；由是韦后及其党始忧惧。\n己卯，上宴近臣，国子祭酒祝钦明自请作八风舞，摇头转目，备诸丑态；上笑。钦明素以儒学著名，吏部侍郎卢藏用私谓诸学士曰：「祝公五经扫地尽矣！」\n散骑常侍马秦客以医术，光禄少卿杨均以善烹调，皆出入宫掖，得幸于韦后，恐事泄被诛；安乐公主欲韦后临朝，自为皇太女；乃相与合谋，于饼餤中进毒，六月壬午，中宗崩于神龙殿。\n韦后秘不发丧，自总庶政。癸未，召诸宰相入禁中，徵诸府兵五万人屯京城，使驸马都尉韦捷、韦灌、卫尉卿韦璇、左千牛中郎将韦锜、长安令韦播、郎将高嵩分领之。璇，温之族弟，播，从子；嵩，其甥也。中书舍人韦元徼巡六街。又命左监门大将军兼内侍薛思简等将兵五百人驰驿戍均州，以备谯王重福。以刑部尚书裴谈、工部当书张锡并同中书门下三品，仍充东都留守。吏部尚书张嘉福、中书侍郎岑羲、吏部侍郎崔湜并同平章事。羲，长倩之从子也。\n太平公主与上官昭容谋草遗制，立温王重茂为皇太子，皇后知政事，相王旦参谋政事。宗楚客密谓韦温曰：「相王辅政，于理非宜，且于皇后，嫂叔不通问，听朝之际，何以为礼！」遂帅诸宰相表请皇后临朝，罢相王政事。苏瓌曰：「遗诏岂可改邪！」温、楚客怒，瓌惧而从之，乃以相王为太子太师。\n甲申，梓宫迁御太极殿，集百官发丧，皇后临朝摄政，赦天下，改元唐隆。进相王旦太尉，雍王守礼为豳王，寿春王成器为宋王，以从人望。命韦温总知内外守捉兵马事。\n丁亥，殇帝即位，时年十六。尊皇后为皇太后；立妃陆氏为皇后。\n壬辰，命纪处讷持节巡抚关内道，岑羲河南道，张嘉福河北道。\n宗楚客与太常卿武延秀、司农卿赵履温、国子祭酒叶静能及诸韦共劝韦后遵武后故事，南北卫军、台阁要司皆以韦氏子弟领之，广聚党众，中外连结。楚客又密上书称引图谶，谓韦氏宜革唐命。}谋害殇帝，深忌相王及太平公主，密与韦温、安乐公主谋去之。\n相王子临淄王隆基，先罢潞州别驾，在京师，阴聚才勇之士，谋匡复社稷。初，太宗选官户及蕃口骁勇者，著虎文衣，跨豹文鞯，从游猎，于马前射禽兽，谓之百骑；则天时稍增为千骑，隶左右羽林；中宗谓之万骑，置使以领之。隆基皆厚结其豪杰。\n兵部侍郎崔日用素附韦、武，与宗楚客善，知楚客谋，恐祸及己，遣宝昌寺僧普润密诣隆基告之，劝其速发。隆基乃与太平公主及公主子卫尉卿薛崇暕，苑总监赣人锺绍京，尚衣奉御王崇晔、前朝邑尉刘幽求、利仁府折冲麻嗣宗谋先事诛之。韦播、高嵩数榜捶万骑，欲以立威，万骑皆怨。果毅葛福顺、陈玄礼见隆基诉之，隆基讽以诛诸韦，皆踊跃请以死自效。万骑果毅李仙凫亦预其谋。或谓隆基当启相王，隆基曰：「我曹为此以徇社稷，事成福归于王，不成以身死之，不以累王也。今启而见从，则王预危事；不从，将败大计。」遂不启。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "初，上官昭容引其从母之子王昱为左拾遗，昱说昭容母郑氏曰：「武氏，天之所废，不可兴也。今婕妤附于三思，此灭族之道也，愿姨思之！」郑氏以戒昭容，昭容弗听。及太子重俊起兵讨三思，索昭容，昭容始惧，思昱言；自是心附帝室，与安乐公主各树朋党。及中宗崩，昭容草遗制立温王，以相王辅政；宗、韦改之。及隆基入宫，昭容执烛帅宫人迎之，以制草示刘幽求。幽求为之言，隆基不许，斩于旗下。\n时少帝在太极殿，刘幽求曰：「众约今夕共立相王，何不早定！」隆基遽止之，捕索诸韦在宫中及守诸门，并素为韦后所亲信者皆斩之。比晓，内外皆定。辛巳，隆基出见相王，叩头谢不先启之罪。相王抱之泣曰：「社稷宗庙不坠于地，汝之力也。」遂迎相王入辅少帝。\n闭宫门及京城门，分遣万骑收捕诸韦亲党。斩太子少保、同中书门下三品韦温于东市之北。中书令宗楚客衣斩衰、乘青驴逃出，至通化门，门者曰：「公，宗尚书也。」去布帽，执而斩之，并斩其弟晋卿。相王奉少帝御安福门，慰谕百姓。初，赵履温倾国资以奉安乐公主，为之起第舍，筑台穿池无休已，擫紫衫，以项挽公主犊车。公主死，履温驰诣安福楼下舞蹈称万岁；声未绝，相王令万骑斩之。百姓怨其劳役，争割其肉立尽。秘书监汴王邕娶韦后妹崇国夫人，与御史大夫窦从一各手斩其妻首以献。邕，凤之孙也。}左仆射、同中书门下三品韦巨源闻乱，家人劝之逃匿，巨源曰：「吾位大臣，岂可闻难不赴！」出至都街，为乱兵所杀，时年八十。于是枭马秦客、杨均、叶静能等首，尸韦后于市。崔日用将兵诛诸韦于杜曲，襁褓儿无免者，诸杜滥死非一。\n是日，赦天下，云：「逆贼魁首已诛，自馀支党一无所问。」以临淄王隆基为平王，兼知内外闲廏，押左右厢万骑。薛崇暕赐爵立节王。以锺绍京守中书侍郎，刘幽求守中书舍人，并参知机务。麻嗣宗行右金吾卫中郎将。武氏宗属，诛死流窜殆尽。侍中纪处讷行至华州，吏部尚书同平章事张嘉福行至怀州，皆收斩之。\n壬寅，刘幽求在太极殿，有宫人与宦官令幽求作制书立太后，幽求曰：「国有大难，人情不安，山陵未毕，遽立太后，不可！」平王隆基曰：「此勿轻言。」\n遣十道使赍玺书宣抚，及诣均州宣慰谯王重福。贬窦从一为濠州司马。罢诸公主府官。\n癸卯，太平公主传少帝命，请让位于相王，相王固辞。以平王隆基为殿中监、同中书门下三品，以宋王成器为左卫大将军，衡阳王成义为右卫大将军，巴陵王隆范为左羽林大将军，彭城王隆业为右羽林大将军，光禄少卿嗣道王微检校右金吾卫大将军。微，元庆之孙也。}以黄门侍郎李日知、中书侍郎锺绍京并同中书门下三品。太平公主之子薛崇训为右千牛卫将军。隆基有二奴，王毛仲、李守德，皆趫勇善骑射，常侍卫左右。隆基之入苑中也，毛仲避匿不从，事定数日方归，隆基不之责，仍超拜将军。毛仲，本高丽也。汴王邕贬沁州刺史，左散骑常侍、驸马都尉杨慎交贬巴州刺史，中书令萧至忠贬许州刺史，兵部尚书、同中书门下三品韦嗣立贬宋州刺史，中书侍郎、同平章事赵彦昭贬绛州刺史，吏部侍郎、同平章事崔湜贬华州刺史。\n刘幽求言于宋王成器、平王隆基曰：「相王畴昔已居宸极，群望所属。今人心未安，家国事重，相王岂得尚守小节，不早即位以镇天下乎！」隆基曰：「王性恬淡，不以代事婴怀。虽有天下，犹让于人，况亲兄之子，安肯代之乎！」幽求曰：「众心不可违，王虽欲高居独善，其如社稷何！」成器、隆基入见相王，极言其事，相王乃许之。甲辰，少帝在太极殿东隅西向，相王立于梓宫旁，太平公主曰：「皇帝欲以此位让叔父，可乎？」幽求跪曰：「国家多难，皇帝仁孝，追踪尧、舜，诚合至公；相王代之任重，慈爱尤厚矣。」乃以少帝制传位相王。时少帝犹在御座，太平公主进曰：「天下之心已归相王，此非儿座！」遂提下之。睿宗即位，御承天门，赦天下。复以少帝为温王。\n以锺绍京为中书令。锺绍京少为司农录事，既典朝政，纵情赏罚，众皆恶之。太常少卿薛稷劝其上表礼让，绍京从之。稷入言于上曰：「绍京虽有勋劳，素无才德，出自胥徒，一旦超居元宰，恐失圣朝具瞻之美。」上以为然。丙午，改除户部尚书，寻出为蜀州刺史。\n上将立太子，以宋王成器嫡长，而平王隆基有大功，疑不能决。成器辞曰：「国家安则先嫡长，国家危则先有功；苟违其宜，四海失望。臣死不敢居平王之上。」涕泣固请者累日。大臣亦多言平王功大宜立。刘幽求曰：「臣闻除天下之祸者，当享天下之福。平王拯社稷之危，救君亲之难，论功莫大，语德最贤，无可疑者。」上从之。丁未，立平王隆基为太子。隆基复表让成器，不许。\n则天大圣皇后复旧号为天后。追諡雍王贤曰章怀太子。\n戊申，以宋王成器为雍州牧、扬州大都督、太子太师。\n置温王重茂于内宅。\n以太常少卿薛稷为黄门侍郎，参知机务。稷以工书，事上于藩邸，其子伯阳尚仙源公主，}故为相。\n追削武三思、武崇训爵諡，斫棺暴尸，平其坟墓。\n以许州刺史姚元之为兵部尚书、同中书门下三品，宋州刺史韦嗣立、许州刺史萧至忠为中书令，绛州刺史赵彦昭为中书侍郎，华州刺史崔湜为吏部侍郎，并同平章事。\n越州长史宋之问，饶州刺史冉祖雍，坐谄附韦、武，皆流岭表。\n己酉，立衡阳王成义为申王，巴陵王隆范为岐王，彭城王隆业为薛王；加太平公主实封满万户。\n太平公主沈敏多权略，武后以为类己，故于诸子中独爱幸，颇得预密谋，然尚畏武后之严，未敢招权势；及诛张易之，公主有力焉。中宗之世，韦后、安乐公主皆畏之，又与太子共诛韦氏。既屡立大功，益尊重，上常与之图议大政，每入奏事，坐语移时，或时不朝谒，则宰相就第咨之。每宰相奏事，上辄问：「尝与太平议否？」又问：「与三郎议否？」然后可之。三郎，谓太子也。公主所欲，上无不听，自宰相以下，进退系其一言，其馀荐士骤历清显者不可胜数，权倾人主，趋附其门者如市。子薛崇行、崇敏、崇简皆封王，田园遍于近甸，收市营造诸器玩，远至岭、蜀，输送者相属于路，居处奉养，拟于宫掖。\n追赠郎岌、燕钦融谏议大夫。\n秋七月庚戌朔，赠韦月将宣州刺史。\n癸丑，以兵部侍郎崔日用为黄门侍郎，参知机务。\n追复故太子重俊位号；雪敬晖、桓彦范、崔玄暐、张柬之、袁恕己、成王千里、李多祚等罪，复其官爵。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "壬戌，崔湜罢为尚书左丞，张锡为绛州刺史，萧至忠为晋州刺史，韦嗣立为许州刺史，赵彦昭为宋州刺史。丙寅，姚元之兼中书令，兵部尚书、同中书门下三品李峤贬怀州刺史。\n丁卯，太子少师、同中书门下三品唐休璟致仕，右武卫大将军、同中书门下三品张仁愿罢为左卫大将军。\n黄门侍郎、参知机务崔日用与中书侍郎、参知机务薛稷争于上前，稷曰：「日用倾侧，向附武三思，非忠臣；卖友邀功，非义士。」日用曰：「臣往虽有过，今立大功。稷外托国姻，}内附张易之、宗楚客，非倾侧而何！」上由是两罢之，戊辰，以日用为雍州长史，稷为左散骑常侍。\n己巳，赦天下，改元；凡韦氏馀党未施行者，咸赦之。\n乙亥，废武氏崇恩庙及昊陵、顺陵，追废韦后为庶人，安乐公主为悖逆庶人。\n韦后之临朝也，吏部侍郎郑愔贬江州司马，潜过均州，与刺史谯王重福及洛阳人张灵均谋举兵诛韦氏，未发而韦氏败。重福迁集州刺史，未行，灵均说重福曰：「大王地居嫡长，当为天子。相王虽有功，不当继统。东都士庶，皆愿王来。若潜入洛阳，发左右屯营兵，袭杀留守，据东都，如从天而下也。然后西取陕州，东取河南北，天下指麾可定。」重福从之。\n灵均乃密与愔结谋，聚徒数十人。时愔自秘书少监左迁沅州刺史，迟留洛阳以俟重福，草制，立重福为帝，改元为中元克复。尊上为皇季叔，以温王为皇太弟，愔为左丞相知内外文事，灵均为右丞相、天柱大将军知武事，右散骑常侍严善思为礼部尚书知吏部事。重福与灵均诈乘驿诣东都，愔先供张驸马都尉裴巽第以待重福。洛阳县官微闻其谋。", "output": ["翻译内容"]}]