[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "周纪五\n赧王下\n四十三年，楚以左徒黄歇侍太子完为质于秦。\n秦置南阳郡。\n秦、魏、楚共伐燕。\n燕惠王薨，子武成王立。\n四十四年，赵蔺相如伐齐，至平邑。\n赵田部吏赵奢收租税，平原君家不肯出；赵奢以法治之，杀平原君用事者九人。平原君怒，将杀之。赵奢曰：「君于赵为贵公子，今纵君家而不奉公则法削，法削则国弱，国弱则诸侯加兵，是无赵也。君安得有此富乎！以君之贵，奉公如法则上下平，上下平则国强，国强则赵固，而君为贵戚，岂轻于天下邪！」平原君以为贤，言之于王。王使治国赋，国赋太平，民富而府库实。\n四十五年，秦伐赵，围阏与。赵王召廉颇、乐乘而问之曰：「可救否？」皆曰：「道远险陿，难救。」问赵奢，赵奢对曰：「道远险陿，譬犹两鼠鬬于穴中，将勇者胜。」王乃令赵奢将兵救之。去邯郸三十里而止，令军中曰：「有以军事谏者死！」\n秦师军武安西，鼓噪勒兵，武安屋瓦尽振。赵军中候有一人言急救武安，赵奢立斩之。坚璧二十八日不行，复益增垒。秦间入赵军，赵奢善食遣之。间以报秦将，秦将大喜曰：「夫去国三十里而军不行，乃增垒，阏与非赵地也！」赵奢旣已遣间，卷甲而趋，一日一夜而至，去阏与五十里而军，军垒成，秦师闻之，悉甲而往。赵军士许历请以军事谏，赵奢进之。许历曰：「秦人不意赵至此，其来气盛，将军必厚集其陈以待之；不然，必败。」赵奢曰：「请受敎！」许历请刑，赵奢曰：「胥，后令邯郸。」许历复请谏，曰：「先据北山上者胜，后至者败。」赵奢许诺，卽发万人趋之。秦师后至，争山不得上；赵奢纵兵击秦师，秦师大败，解阏与而还。赵王封奢为马服君，与廉、蔺同位；以许历为国尉。\n穰侯言客卿竈于秦王，使伐齐，取刚、寿以广其陶邑。\n初，魏人范睢从中大夫须贾使于齐，齐襄王闻其辩口，私赐之金及牛、酒。须贾以为睢以国阴事告齐也，归而告其相魏齐。魏齐怒，笞击范睢，折胁，摺齿。睢佯死，卷以箦，置厕中，使客醉者更溺之，以惩后，令无妄言者。范睢谓守者曰：「能出我，我必有厚谢。」守者乃请弃箦中死人。魏齐醉，曰：「可矣。」范睢得出。魏齐悔，复召求之。魏人郑安平遂操范睢亡匿，更姓名曰张禄。\n秦谒者王稽使于魏，范睢夜见王稽。稽潜载与俱归，荐之于王，王见之于离宫。范睢佯为不知永巷而入其中，王来而宦者怒逐之，曰：「王至！」范睢谬曰：「秦安得王，秦独有太后、穰侯耳！」王微闻其言，乃屛左右，跽而请曰：「先生何以幸敎寡人？」对曰：「唯唯。」如是者三。王曰：「先生卒不幸敎寡人邪？」范睢曰：「非敢然也！臣，羇旅之臣也，交疏于王，而所愿陈者皆匡君之事，处人骨肉之间，愿效愚忠而未知王之心也，此所以王三问而不敢对者也。臣知今日言之于前，明日伏诛于后，然臣不敢避也。且死者，人之所必不免也，苟可以少有补于秦而死，此臣之所大愿也。独恐臣死之后，天下杜口裹足，莫肯鄕秦耳。」王跽曰：「先生，是何言也！今者寡人得见先生，是天以寡人溷先生而存先王之宗庙也。事无大小，上及太后，下至大臣，愿先生悉以敎寡人，无疑寡人也！」范睢拜，王亦拜。范睢曰：「以秦国之大，士卒之勇，以治诸侯，譬若走韩卢而博蹇兔也，而闭关十五年，不敢窥兵于山东者，是穰侯为秦谋不忠，而大王之计亦有所失也。」王跽曰：「寡人愿闻失计！」然左右多窃听者，范睢未敢言内，先言外事，以观王之俯仰。因进曰：「夫穰侯越韩、魏而攻齐刚、寿，非计也。齐泯王南攻楚，破军杀将，再辟地千里，而齐尺寸之地无得焉者，岂不欲得地哉？形势不能有也。诸侯见齐之罢敝，起兵而伐齐，大破之，齐几于亡，以其伐楚而肥韩、魏也。今王不如远交而近攻，得寸则王之寸也，得尺亦王之尺也。今夫韩、魏，中国之处而天下之枢也。王若用霸，必亲中国以为天下枢，以威楚、赵，楚强则附赵，赵强则附楚，楚、赵皆附，齐必惧矣，齐附则韩、魏因可虏也。」王曰：「善。」乃以范睢为客卿，与谋兵事。\n四十六年，秦中更胡伤攻赵阏与，不拔。\n四十七年，秦王用范睢之谋，使五大夫绾伐魏，拔怀。\n四十八年，秦悼太子质于魏而卒。\n四十九年，秦拔魏邢丘。范睢日益亲，用事，因承间说王曰：「臣居山东时，闻齐之有孟尝君，不闻有王；闻秦有太后、穰侯，不闻有王。夫擅国之谓王，能利害之谓王，制杀生之谓王。今太后擅行不顾，穰侯出使不报，华阳、泾阳击断无讳，高陵进退不请，四贵备而国不危者，未之有也。为此四贵者下，乃所谓无王也。穰侯使者操王之重，决制于诸侯，剖符于天下，征敌伐国，莫敢不听；战胜攻取则利归于陶，战败则结怨于百姓而祸归于社稷。臣又闻之，木实繁者披其枝，披其枝者伤其心；大其都者危其国，尊其臣者卑其主。淖齿管齐，射王股，擢王筋，悬之于庙梁，宿昔而死。李兑管赵，囚主父于沙丘，百日而饿死。今臣观四贵之用事，此亦淖齿、李兑之类也。夫三代之所以亡国者，君专授政于臣，纵酒弋猎；其所授者妬贤疾能，御下蔽上以成其私，不为主计，而主不觉悟，故失其国。今自有秩以上至诸大吏，下及王左右，无非相国之人者，见王独立于朝，臣窃为王恐，万世之后有秦国者，非王子孙也！」王以为然，于是废太后，逐穰侯、高陵、华阳、泾阳君于关外，以范睢为丞相，封为应侯。\n魏王使须贾聘于秦，应侯敝衣间步而往见之。须贾惊曰：「范叔固无恙乎！」留坐饮食，取一绨袍赠之。遂为须贾御而至相府，曰：「我为君先入通于相君。」须贾怪其久不出，问于门下，门下曰：「无范叔；鄕者吾相张君也。」须贾知见欺，乃膝行入谢罪。应侯坐，责让之，且曰：「尔所以得不死者，以绨袍恋恋尚有故人之意耳！」乃大供具，请诸侯宾客；坐须贾于堂下，置莝、豆于前而马食之，使归告魏王曰：「速斩魏齐头来，不然，且屠大梁！」须贾还，以告魏齐。魏齐奔赵，匿于平原君家。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "五十年，秦宣太后薨。九月，穰侯出之陶。\n臣光曰：穰侯援立昭王，除其灾害；荐白起为将，南取鄢、郢，东属地于齐，使天下诸侯稽首而事秦，秦益强大者，穰侯之功也。虽其专恣骄贪足以贾祸，亦未至尽如范睢之言。若睢者，亦非能为秦忠谋，直欲得穰侯之处，故扼其吭而夺之耳。遂使秦王绝母子之义，失舅甥之恩。要之，睢眞倾危之士哉！\n秦王以子安国君为太子。\n秦伐赵，取三城。赵王新立，太后用事，求救于齐。齐人曰：「必以长安君为质。」太后不可。齐师不出，大臣强谏。太后明谓左右曰：「复言长安君为质者，老妇必唾其面！」左师触龙愿见太后，太后盛气而胥之入。左师公徐趋而坐，自谢曰：「老臣病足，不得见久矣，窃自恕；而恐太后体之有所苦也，故愿望见太后。」太后曰：「老妇恃辇而行。」曰：「食得毋衰乎？」曰：「恃粥耳。」太后不和之色稍解。左师公曰：「老臣贱息舒祺，最少，不肖，而臣衰，窃怜爱之，愿得补黑衣之缺以衞王宫，昧死以闻！」太后曰：「诺。年几何矣？」对曰：「十五岁矣。虽少，愿及未塡沟壑而托之。」太后曰：「丈夫亦爱少子乎？」对曰：「甚于妇人。」太后笑曰：「妇人异甚。」对曰：「老臣窃以为媪之爱燕后贤于长安君。」太后曰：「君过矣！不若长安君之甚。」左师公曰：「父母爱其子则为之计深远。媪之送燕后也，持其踵而泣，念其远也，亦哀之矣。已行，非不思也，祭祀则祝之曰：『必勿使反！』岂非为之计长久，为子孙相继为王也哉？」太后曰：「然。」左师公曰：「今三世以前，至于赵王之子孙为侯者，其继有在者乎？」曰：「无有。」曰：「此其近者祸及身，远者及其子孙。岂人主之子侯则不善哉？位尊而无功，奉厚而无劳，而挟重器多也。今媪尊长安君之位，而封之以膏腴之地，多与之重器，而不及今令有功于国，一旦山陵崩，长安君何以自托于赵哉？」太后曰：「诺，恣君之所使之！」于是为长安君约车百乘质于齐。齐师乃出，秦师退。\n齐安平君田单将赵师以伐燕，取中阳；又伐韩，取注人。\n齐襄王薨，子建立。建年少，国事皆决于君王后。\n五十一年，秦武安君伐韩，拔九城，斩首五万。\n田单为赵相。\n五十二年，秦武安君伐韩，取南阳；攻太行道，绝之。\n楚顷襄王疾病。黄歇言于应侯曰：「今楚王疾恐不起，秦不如归其太子。太子得立，其事秦必重而德相国无穷，是亲与国而得储万乘也。不归，则咸阳布衣耳。楚更立君，必不事秦，是失与国而绝万乘之和，非计也。」应侯以告王。王曰：「令太子之傅先往问疾，反而后图之。」黄歇与太子谋曰：「秦之留太子，欲以求利也。今太子力未能有以利秦也。而阳文君子二人在中。王若卒大命，太子不在，阳文君子必立为后，太子不得奉宗庙矣。不如亡秦，与使者俱出。臣请止，以死当之！」太子因变服为楚使者御而出关；而黄歇守舍，常为太子谢病。度太子已远，乃自言于王曰：「楚太子已归，出远矣。歇愿赐死！」王怒，欲听之。应侯曰：「歇为人臣，出身以徇其主，太子立，必用歇。不如无罪而归之，以亲楚。」王从之。黄歇至楚三月，秋，顷襄王薨，考烈王卽位；以黄歇为相，封以淮北地，号曰春申君。\n五十三年，楚人纳州于秦以平。\n武安君伐韩，拔野王。上党路绝，上党守冯亭与其民谋曰：「郑道已绝，秦兵日进，韩不能应，不如以上党归赵。赵受我，秦必攻之；赵被秦兵，必亲韩；韩、赵为一，则可以当秦矣。」乃遣使者告于赵曰：「韩不能守上党，入之秦，其吏民皆安于赵，不乐为秦。有城市邑十七，愿再拜献之大王！」赵王以告平阳君豹，对曰：「圣人甚祸无故之利。」王曰：「人乐吾德，何谓无故？」对曰：「秦蚕食韩地，中绝，不令相通，固自以为坐而受上党也。韩氏所以不入于秦者，欲嫁其祸于赵也。秦服其劳而赵受其利，虽强大不能得之于弱小，弱小固能得之于强大乎！岂得谓之非无故哉？不如勿受。」王以告平原君，平原君请受之。王乃使平原君往受地，以万户都三封其太守为华阳君，以千户都三封其县令为侯，吏民皆益爵三级。冯亭垂涕不见使者，曰：「吾不忍卖主地而食之也！」\n五十五年，秦左庶长王齕攻上党，拔之。上党民走赵。赵廉颇军于长平。以按据上党民。王齕因伐赵。赵军数战不胜，止一裨将、四尉。赵王与楼昌、虞卿谋，楼昌请发重使为媾。虞卿曰：「今制媾者在秦；秦必欲破王之军矣，虽往请媾，秦将不听。不如发使以重宝附楚、魏，楚、魏受之，则秦疑天下之合从，媾乃可成也。」王不听，使郑朱媾于秦，秦受之。王谓虞卿曰：「秦内郑朱矣。」对曰：「王必不得媾而军破矣。何则？天下之贺战胜者皆在秦矣。夫郑朱，贵人也，秦王、应侯必显重之以示天下。天下见王之媾于秦，必不救王；秦知天下之不救王，则媾不可得成矣。」旣而秦果显郑朱而不与赵媾。\n秦数败赵兵，廉颇坚壁不出。赵王以颇失亡多而更怯不战，怒，数让之。应侯又使人行千金于赵为反间，曰：「秦之所畏，独畏马服君之子赵括为将耳！廉颇易与，且降矣！」赵王遂以赵括代颇将。蔺相如曰：「王以名使括，若胶柱鼓瑟耳。括徒能读其父书传，不知合变也。」王不听。初，赵括自少时学兵法，以天下莫能当；尝与其父奢言兵事，奢不能难，然不谓善。括母问其故，奢曰：「兵，死地也，而括易言之。使赵不将括则已；若必将之，破赵军者必括也。」及括将行，其母上书，言括不可使。王曰：「何以？」对曰：「始妾事其父，时为将，身所奉饭而进食者以十数，所友者以百数，王及宗室所赏赐者，尽以与军吏士大夫；受命之日，不问家事。今括一旦为将，东鄕而朝，军吏无敢仰视之者；王所赐金帛，归藏于家，而日视便利田宅可买者买之。王以为如其父，父子异心，愿王勿遣！」王曰：「母置之，吾已决矣！」母因曰：「卽如有不称，妾请无随坐！」赵王许之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "五十六年十月，武安君分军为三：王齕攻赵武安、皮牢，拔之。司马梗北定太原，尽有上党地。韩、魏使苏代厚币说应侯曰：「武安君卽围邯郸乎？」曰：「然。」苏代曰：「赵亡则秦王王矣；武安君为三公，君能为之下乎？虽欲无为之下，固不得已矣。秦尝攻韩，围邢丘，困上党，上党之民皆反为赵，天下不乐为秦民之日久矣。今亡赵，北地入燕，东地入齐，南地入韩、魏，则君之所得民无几何人矣。不如因而割之，无以为武安君功也。」应侯言于秦王曰：「秦兵劳，请许韩、赵之割地以和，且休士卒。」王听之，割韩垣雍、赵六城以和，正月，皆罢兵。武安君由是与应侯有隙。\n赵王将使赵郝约事于秦，割六县。虞卿谓赵王曰：「秦之攻王也，倦而归乎？王以其力尚能进，爱王而弗攻乎？」王曰：「秦不遗馀力矣，必以倦而归也。」虞卿曰：「秦以其力攻其所不能取，倦而归，王又以其力之所不能取以送之，是助秦自攻也。来年秦攻王，王无救矣。」赵王计未定，楼缓至赵，赵王与之计之。楼缓曰：「虞卿得其一，不得其二。秦、赵构难而天下皆说，何也？曰：『吾且因强而乘弱矣。』今赵不如亟割地为和以疑天下，慰秦之心。不然，天下将因秦之怒，乘赵之敝，瓜分之，赵且亡，何秦之图乎！」虞卿闻之，复见曰：「危哉楼子之计，是愈疑天下，而何慰秦之心哉！独不言其示天下弱乎？且臣言勿与者，非固勿与而已也；秦索六城于王，而王以六城赂齐。齐，秦之深雠也，其听王不待辞之毕也。则是王失之于齐而取偿于秦，而示天下有能为也。王以此发声，兵未窥于境，臣见秦之重赂至赵而反媾于王也。从秦为媾，韩、魏闻之，必尽重王，是王一举而结三国之亲而与秦易道也。」赵王曰：「善。」使虞卿东见齐王，与之谋秦。虞卿未返，秦使者已在赵矣。楼缓闻之，亡去。赵王封虞卿以一城。\n秦之始伐赵也，魏王问于大夫，皆以为秦伐赵，于魏便。孔斌曰：「何谓也？」曰：「胜赵，则吾因而服焉；不胜赵，则可承敝而击之。」子顺曰：「不然。秦自孝公以来，战未尝屈，今又属其良将，何敝之承！」大夫曰：「纵其胜赵，于我何损？邻之羞，国之福也。」子顺曰：「秦，贪暴之国也，胜赵，必复他求，吾恐于时魏受其师也。先人有言：燕雀处屋，子母相哺，呴呴焉相乐也，自以为安矣。竈突炎上，栋宇将焚，燕雀颜不变，不知祸之将及己也。今子不悟赵破患将及己，可以人而同于燕雀乎！」子顺者，孔子六世孙也。初，魏王闻子顺贤，遣使者奉黄金束帛，聘以为相。子顺曰：「若王能信用吾道，吾道固为治世也，虽蔬食饮水，吾犹为之。若徒欲制服吾身，委以重禄，吾犹一夫耳，魏王奚少于一夫！」使者固请，子顺乃之魏；魏王郊迎以为相。子顺改嬖宠之官以事贤才，夺无任之禄以赐有功。诸丧职者咸不悦，乃造谤言。文咨以告子顺。子顺曰：「民之不可与虑始久矣！古之善为政者，其初不能无谤。子产相郑，三年而后谤止；吾先君之相鲁，三月而后谤止。今吾为政日新，虽不能及贤，庸知谤乎！」文咨曰：「未识先君之谤何也？」子顺曰：「先君相鲁，人诵之曰：『麛裘而芾，投之无戾。芾而麛裘，投之无邮。』及三月，政化旣成，民又诵曰：『裘衣章甫，实获我所。章甫裘衣，惠我无私。』」文咨喜曰：「乃今知先生不异乎圣贤矣。」子顺相魏凡九月，陈大计辄不用，乃喟然曰：「言不见用，是吾言之不当也。言不当于主，居人之官，食人之禄，是尸利素餐，吾罪深矣！」退而以病致仕。人谓子顺曰：「王不用子，子其行乎？」答曰：「行将何之？山东之国将幷于秦；秦为不义，义所不入。」遂寝于家。新垣固请子顺曰：「贤者所在，必兴化致治。今子相魏，未闻异政而卽自退，意者志不得乎，何去之速也？」子顺曰：「以无异政，所以自退也。且死病无良医。今秦有吞食天下之心，以义事之，固不获安；救亡不暇，何化之兴！昔伊挚在夏，吕望在商，而二国不治，岂伊、吕之不欲哉？势不可也。当今山东之国敝而不振，三晋割地以求安，二周折而入秦，燕、齐、楚已屈服矣。以此观之，不出二十年，天下其尽为秦乎！」\n秦王欲为应侯必报其仇，闻魏齐在平原君所，乃为好言诱平原君至秦而执之。遣使谓赵王曰：「不得齐首，吾不出王弟于关！」魏齐穷，抵虞卿，虞卿弃相印，与魏齐偕亡。至魏，欲因信陵君以走楚。信陵君意难见之，魏齐怒，自杀。赵王卒取其首以与秦，秦乃归平原君。九月，五大夫王陵复将兵伐赵。武安君病，不任行。\n五十七年正月，王陵攻邯郸，少利，益发卒佐陵；陵亡五校。武安君病愈，王欲使代之。武安君曰：「邯郸实未易攻也；且诸侯之救日至。彼诸侯怨秦之日久矣，秦虽胜于长平，士卒死者过半，国内空，远绝河山而争人国都，赵应其内，诸侯攻其外，破秦军必矣。」王自命不行，乃使应侯请之。武安君终辞疾，不肯行；乃以王齕代王陵。\n赵王使平原君求救于楚，平原君约其门下食客文武备具者二十人与之俱，得十九人，馀无可取者。毛遂自荐于平原君。平原君曰：「夫贤士之处世也，譬若锥之处囊中，其末立见。今先生处胜之门下三年于此矣，左右未有所称诵，胜未有所闻，是先生无所有也。先生不能，先生留！」毛遂曰：「臣乃今日请处囊中耳！使遂蚤得处囊中，乃脱颖而出，非特其末见而已。」平原君乃与之俱，十九人相与目笑之。平原君至楚，与楚王言合从之利害，日出而言之，日中不决。毛遂按剑历阶而上，谓平原君曰：「从之利害，两言而决耳！今日出而言，日中不决，何也？」楚王怒叱曰：「胡不下！吾乃与而君言，汝何为者也？」毛遂按剑而前曰：「王之所以叱遂者，以楚国之衆也。今十步之内，王不得恃楚国之衆也！王之命悬于遂手。吾君在前，叱者何也？且遂闻汤以七十里之地王天下，文王以百里之壤而臣诸侯，岂其士卒衆多哉？诚能据其势而奋其威也。今楚地方五千里，持戟百万，此霸王之资也。以楚之强，天下弗能当。白起，小竖子耳，率数万之衆，兴师以与楚战，一战而举鄢、郢，再战而烧夷陵，三战而辱王之先人，此百世之怨而赵之所羞，而王弗之恶焉。合从者为楚，非为赵也。吾君在前，叱者何也？」楚王曰：「唯唯，诚若先生之言，谨奉社稷以从。」毛遂曰：「从定乎？」楚王曰：「定矣。」毛遂谓楚王之左右曰：「取鸡、狗、马之血来！」毛遂奉铜盘而跪进之楚王曰：「王当歃血以定从；次者吾君，次者遂。」遂定从于殿上。毛遂左手持盘血而右手招十九人曰：「公等相与歃此血于堂下！公等录录，所谓『因人成事』者也。」平原君已定从而归，至于赵，曰：「胜不敢相天下士矣！」遂以毛遂为上客。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "燕武成王薨，子孝王立。\n初，魏公子无忌仁而下士，致食客三千人。魏有隐士曰侯嬴，年七十，家贫，为大梁夷门监者。公子置酒大会宾客，坐定，公子从车骑虚左自迎侯生。侯生摄敝衣冠，直上载公子上坐不让；公子执辔愈恭。侯生又谓公子曰：「臣有客在市屠中，愿枉车骑过之。」公子引车入市，侯生下见其客朱亥，睥睨，故久立，与其客语，微察公子，公子色愈和；乃谢客就车，至公子家。公子引侯生坐上坐，徧赞宾客，宾客皆惊。及秦围赵，赵平原君之夫人，公子无忌之姊也，平原君使者冠盖相属于魏，让公子曰：「胜所以自附于婚姻者，以公子之高义，能急人之困也。今邯郸旦暮降秦而魏救不至，纵公子轻胜弃之，独不怜公子姊邪！」公子患之，数请魏王敕晋鄙令救赵，及宾客辩士游说万端，王终不听。公子乃属宾客约车骑百馀乘，欲赴鬬以死于赵；过夷门，见侯生。侯生曰：「公子勉之矣，老臣不能从！」公子去，行数里，心不快，复还见侯生。侯生笑曰：「臣固知公子之还也！今公子无他端而欲赴秦军，譬如以肉投馁虎，何功之有！」公子再拜问计。侯嬴屛人曰：「吾闻晋鄙兵符在王卧内，而如姬最幸，力能窃之。尝闻公子为如姬报其父仇，如姬欲为公子死无所辞。公子诚一开口，则得虎符，夺晋鄙之兵，北救赵，西却秦，此五伯之功也。」公子如其言，果得兵符。公子行，侯生曰：「将在外，君令有所不受。有如晋鄙合符而不授兵，复请之，则事危矣。臣客朱亥，其人力士，可与俱。晋鄙若听，大善；不听，可使击之！」于是公子请朱亥与俱。至邺，晋鄙合符，疑之，举手视公子曰：「吾拥十万之衆屯于境上，今单车来代之，何如哉？」朱亥袖四十斤铁椎，椎杀晋鄙，公子遂勒兵下令军中曰：「父子俱在军中者，父归！兄弟俱在军中者，兄归！独子无兄弟者，归养！」得选兵八万人，将之而进。\n王齕久围邯郸不拔，诸侯来救，战数不利。武安君闻之曰：「王不听吾计，今何如矣？」王闻之，怒，强起武安君。武安君称病笃，不肯起。\n五十八年十月，免武安君为士伍，迁之阴密。十二月，益发卒军汾城旁。武安君病，未行，诸侯攻王齕，齕数却，使者日至，王乃使人遣武安君，不得留咸阳中。武安君出咸阳西门十里，至杜邮。王与应侯、羣臣谋曰：「白起之迁，意尚怏怏有馀言。」王乃使使者赐之剑，武安君遂自杀。秦人怜之，鄕邑皆祭祀焉。\n魏公子无忌大破秦师于邯郸下，王齕解邯郸围走。郑安平为赵所困，将二万人降赵，应侯由是得罪。\n公子无忌旣存赵，遂不敢归魏，与宾客留居赵，使将将其军还魏。赵王与平原君计，以五城封公子。赵王扫除自迎，执主人之礼，引公子就西阶。公子侧行辞让，从东阶上，自言辠过，以负于魏，无功于赵。赵王与公子饮至暮，口不忍献五城，以公子退让也。赵王以鄗为公子汤沐邑。魏亦复以信陵奉公子。公子闻赵有处士毛公隐于博徒，薛公隐于卖浆家，欲见之，两人不肯见；公子乃间步从之游。平原君闻而非之。公子曰：「吾闻平原君之贤，故背魏而救赵。今平原君所与游，徒豪举耳，不求士也。以无忌从此两人游，尚恐其不我欲也，平原君乃以为羞乎！」为装欲去。平原君免冠谢，乃止。\n平原君欲封鲁连，使者三返，终不肯受。又以千金为鲁连寿，鲁连笑曰：「所贵于天下士，为人排患释难解纷乱而无取也。卽有取，是商贾之事也！」遂辞平原君而去，终身不复见。\n秦太子之妃曰华阳夫人，无子；夏姬生子异人。异人质于赵；秦数伐赵，赵人不礼之。异人以庶孽孙质于诸侯，车乘进用不饶，居处困不得意。\n阳翟大贾吕不韦适邯郸，见之，曰：「此奇货可居！」乃往见异人，说曰：「吾能大子之门！」异人笑曰：「且自大君之门！」不韦曰：「子不知也，吾门待子门而大。」异人心知所谓，乃引与坐，深语。不韦曰：「秦王老矣。太子爱华阳夫人，夫人无子，子之兄弟二十馀人，子傒有秦国之业，士仓又辅之。子居中，不甚见幸，久质诸侯。太子卽位，子不得争为嗣矣。」异人曰：「然则柰何？」不韦曰：「能立适嗣者，独华阳夫人耳。不韦虽贫，请以千金为子西游，立子为嗣。」异人曰：「必如君策，请得分秦国与君共之。」不韦乃以五百金与异人，令结宾客。复以五百金买奇物玩好，自奉而西，见华阳夫人之姊，而以奇物献于夫人，因誉子异人之贤，宾客徧天下，常日夜泣思太子及夫人，曰：「异人也以夫人为天！」夫人大喜。不韦因使其姊说夫人曰：「夫以色事人者，色衰则爱弛。今夫人爱而无子，不以繁华时蚤自结于诸子中贤孝者，举以为适，卽色衰爱弛，虽欲开一言，尚可得乎！今子异人贤，而自知中子，不得为适，夫人诚以此时拔之，是子异人无国而有国，夫人无子而有子也，则终身有宠于秦矣。」夫人以为然，承间言于太子曰：「子异人绝贤，来往者皆称誉之。」因泣曰：「妾不幸无子，愿得子异人立以为子以托妾身！」太子许之，与夫人刻玉符，约以为嗣，因厚馈遗异人，而请吕不韦傅之。异人名誉盛于诸侯。\n吕不韦娶邯郸诸姬绝美者与居，知其有娠，异人从不韦饮，见而请之。不韦佯怒，旣而献之，孕期年而生子政，异人遂以为夫人。邯郸之围，赵人欲杀之，异人与不韦行金六百斤予守者，脱亡赴秦军，遂得归。异人楚服而见华阳夫人，夫人曰：「吾楚人也，当自子之。」因更其名曰楚。\n五十九年，秦将军摎伐韩，取阳城、负黍，斩首四万。伐赵，取二十馀县，斩首虏九万。赧王恐，背秦，与诸侯约从，将天下锐师出伊阙攻秦，令无得通阳城。秦王使将军摎攻西周，赧王入秦，顿首受罪，尽献其邑三十六，口三万。秦受其献，归赧王于周。是岁，赧王崩。", "output": ["翻译内容"]}]