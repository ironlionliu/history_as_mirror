[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百一十八端明殿学士兼翰林侍读学士朝散大夫右谏议大夫充集贤殿修撰权判西京留司御史台上柱国河内郡开国侯食邑一千三百户食实封四百户赐紫金鱼袋臣司马光奉敕编集\n后学天台胡三省音注晋纪四十\n安皇帝癸\n义熙十三年春正月甲戌朔，日有食之。\n秦主泓朝会百官于前殿，以内外危迫，君臣相泣。征北将军齐公恢帅安定鎭户三万八千，焚庐舍，自北雍州趋长安，自称大都督、建义大将军，移檄州郡，欲除君侧之恶；扬威将军姜纪帅衆归之，建节将军彭完都弃阴密奔还长安。恢至新支，姜纪说恢曰：「国家重将、大兵皆在东方，京师空虚，公亟引轻兵袭之，必克。」恢不从，南攻郿城；鎭西将军姚谌为恢所败，长安大震。泓驰使徵东平公绍，遣姚裕及辅国将军胡翼度屯澧西。扶风太守姚儁等皆降于恢。东平公绍引诸军西还，与恢相持于灵台，姚赞留宁朔将军尹雅为弘农太守，守潼关，亦引兵还。恢衆见诸军四集，皆有惧心；其将齐黄等诣大军降。恢进兵逼绍，赞自后击之，恢兵大败，杀恢及其三弟。泓哭之恸，葬以公礼。\n太尉裕引军发城，留其子彭城公义隆鎭彭城。诏以义隆为监徐·兖·青·冀四州诸军事、徐州刺史。\n凉公暠寝疾，遗命长史宋繇曰：「吾死之后，世子犹卿子也，善训导之。」二月，暠卒。官属奉世子歆为大都督、大将军、凉公、领凉州牧。大赦，改元嘉兴。尊歆母天水尹氏为太后；以宋繇录三府事。諡暠曰武昭王，庙号太祖。\n西秦安东将军木弈干击吐谷浑树洛干，破其弟阿柴于尧杆川，俘五千馀口而还。树洛干走保白兰山，慙愤发疾，将卒，谓阿柴曰：「吾子拾虔幼弱，今以大事付汝。」树洛干卒，阿柴立，自称骠骑将军、沙州刺史。諡树洛干曰武王。阿柴稍用兵侵倂其傍小种，地方数千里，遂为强国。\n河西王蒙逊遣其将袭乌啼部，大破之；又击卑和部，降之。\n王鎭恶进军渑池，遣毛德祖袭尹雅于蠡吾城，禽之；雅杀守者而逃。鎭恶引兵径前，抵潼关。\n檀道济、沈林子自陕北渡河，拔襄邑堡，秦河北太守薛帛奔河东。又攻秦幷州刺史尹昭于蒲阪，不克。别将攻匈奴堡，为姚成都所败。\n辛酉，荥阳守将傅洪以虎牢降魏。\n秦主泓以东平公绍为太宰、大将军、都督中外诸军事，假黄钺，改封鲁公，使督武衞将军姚鸾等步骑五万守潼关，又遣别将姚驴救蒲阪。\n沈林子谓檀道济曰：「薄阪城坚兵多，不可猝拔，攻之伤衆，守之引日。王鎭恶在潼关，势孤力弱，不如与鎭恶合势幷力以争潼关；若得之，尹昭不攻自溃矣。」道济从之。\n三月，道济、林子至潼关。秦鲁公绍引兵出战，道济、林子奋击，大破之，斩获以千数。绍退屯定城，据险拒守，谓诸将曰：「道济等兵力不多，悬军深入，不过坚壁以待继援。吾分军绝其粮道，可坐禽也。」乃遣姚鸾屯大路以绝道济粮道。\n鸾遣尹雅将兵与晋战于关南，为晋兵所获，将杀之。雅曰：「雅前日已当死，幸得脱至今，死固甘心。然夷、夏虽殊，君臣之义一也。晋以大义行师，独不使秦有守节之臣乎！」乃免之。\n丙子夜，沈林子将锐卒袭鸾营，斩鸾，杀其士卒数千人。绍又遣东平公赞屯河上以断水道；沈林子击之，赞败走，还定城。薛帛据河曲来降。\n太尉裕将水军自淮、泗入清河，将泝河西上，先遣使假道于魏；秦主泓亦遣使请救于魏。魏主嗣使羣臣议之，皆曰：「潼关天险，刘裕以水军攻之甚难；若登岸北侵，其势便易。裕声言伐秦，其志难测。且秦，婚姻之国，不可不救也。宜发兵断河上流，勿使得西。」博士祭酒崔浩曰：「裕图秦久矣。今姚兴死，子泓懦劣，国多内难。裕乘其危而伐之，其志必取。若遏其上流，裕心忿戾，必上岸北侵，是我代秦受敌也。今柔然寇边，民食又乏，若复与裕为敌，发兵南赴则北寇愈深，救北则南州复危，非良计也。不若假之水道，听裕西上，然后屯兵以塞其东。使裕克捷，必德我之假道；不捷，吾不失救秦之名；此策之得者也。且南北异俗，借使国家弃恒山以南，裕必不能以吴、越之兵与吾争守河北之地，安能为吾患乎！夫为国计者，惟社稷是利，岂顾一女子乎！」议者犹曰：「裕西入关，则恐吾断其后，腹背受敌；北上，则姚氏必不出关助我，其势必声西而实北也。」嗣乃以司徒长孙嵩督山东诸军事，又遣振威将军娥清、冀州刺史阿薄干将步骑十万屯河北岸。\n庚辰，裕引军入河，以左将军向弥为北青州刺史，留戍碻磝。\n初，裕命王鎭恶等：「若克洛阳，须大军到俱进。」鎭恶等乘利径趋潼关，为秦兵所拒，不得前。久之，乏食，衆心疑惧，或欲弃辎重还赴大军。沈林子按剑怒曰：「相公志清六合，今许、洛已定，关右将平，事之济否，系于前锋。柰何沮乘胜之气，弃垂成之功乎！且大军尚远，贼衆方盛，虽欲求还，岂可得乎！下官授命不顾，今日之事，当自为将军办之，未知二三君子将何面以见相公之旗鼓邪！」鎭恶等遣使驰告裕，求遣粮援。裕呼使者，开舫北户，指河上魏军以示之曰：「我语令勿进，今轻佻深入。岸上如此，何由得遣军！」鎭恶乃亲至弘农，说谕百姓，百姓竞送义租，军食复振。\n魏人以数千骑缘河随裕军西行；军人于南岸牵百丈，风水迅急，有漂渡北岸者，辄为魏人所杀略。裕遣军击之，裁登岸则走，退则复来。夏四月，裕遣白直队主丁旿帅仗士七百人、车百乘，渡北岸，去水百馀步，为却月阵，两端抱河，车置七仗士，事毕，使竖一白毦；魏人不解其意，皆未动。裕先命宁朔将军朱超石戒严，白毦旣举，超石帅二千人驰往赴之，赍大弩百张，一车益二十人，设彭排于辕上。魏人见营阵旣立，乃进围之；长孙嵩帅三万骑助之，四面肉薄攻营，弩不能制。时超石别赍大锤及矟千馀张，乃断矟长三四尺，以锤锤之，一矟辄洞贯三四人。魏兵不能当，一时奔溃，死者相积；临陈斩阿薄干，魏人退还畔城。超石帅宁朔将军胡藩、宁远将军刘荣祖追击，又破之，杀获千计。魏主嗣闻之，乃恨不用崔浩之言。\n秦鲁公绍遣长史姚洽、宁朔将军安鸾、护军姚墨蠡、河东太守唐小方帅衆二千屯河北之九原，阻河为固，欲以绝檀道济粮援。沈林子邀击，破之，斩洽、墨蠡、小方，杀获殆尽。林子因啓太尉裕曰：「绍气盖关中，今兵屈于外，国危于内，恐其凶命先尽，不得以膏齐斧耳。」绍闻洽等败死，愤恚，发病呕血，以兵属东平公赞而卒。赞旣代绍，衆力犹盛，引兵袭林子，林子复击破之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "丁巳，魏主嗣如高柳；壬戌，还平城。\n河西王蒙逊大赦。遣张掖太守沮渠广宗诈降以诱凉公歆，歆发兵应之。蒙逊将兵三万伏于蓼泉，歆觉之，引兵还。蒙逊追之，歆与战于解支涧，大破之，斩首七千馀级。蒙逊城建康，置戍而还。\n五月乙未，齐郡太守王懿降于魏，上书言：「刘裕在洛，宜发兵绝其归路，可不战而克。」魏主嗣善之。\n崔浩侍讲在前，嗣问之曰：「刘裕伐姚泓，果能克乎？」对曰：「克之。」嗣曰：「何故？」对曰：「昔姚兴好事虚名而少实用，子泓懦而多病，兄弟乖争。裕乘其危，兵精将勇，何故不克！」嗣曰：「裕才何如慕容垂？」对曰：「胜之。垂藉父兄之资，修复旧业，国人归之，若夜虫之就火，少加倚仗，易以立功。刘裕奋起寒微，不阶尺土，讨灭桓玄，兴复晋室，北禽慕容超，南枭卢循，所向无前，非其才之过人，安能如是乎！」嗣曰：「裕旣入关，不能进退，我以精骑直擣彭城、寿春，裕将若之何？」对曰：「今西有屈丐，北有柔然，窥伺国隙。陛下旣不可亲御六师，虽有精兵，未睹良将。长孙嵩长于治国，短于用兵，非刘裕敌也。兴兵远攻，未见其利；不如且安静以待之。裕克秦而归，必篡其主。关中华、戎杂错，风俗劲悍；裕欲以荆、扬之化施之函、秦，此无异解衣包火，张罗捕虎；虽留兵守之，人情未洽，趋尚不同，适足为寇敌之资耳。愿陛下按兵息民以观其变，秦地终为国家之有，可坐而守也。」嗣笑曰：「卿料之审矣。」浩曰：「臣尝私论近世将相之臣：若王猛之治国，苻坚之管仲也；慕容恪之辅幼主，慕容暐之霍光也；刘裕之平祸乱，司马德宗之曹操也。」嗣曰：「屈丐何如？」浩曰：「屈丐国破家覆，孤孑一身，寄食姚氏，受其封殖。不思醻恩报义，而乘时徼利，盗有一方，结怨四邻；撅竖小人，虽能纵暴一时，终当为人所吞食耳。」嗣大悦，语至夜半，赐浩御缥醪十觚，水精盐一两，曰：「朕味卿言，如此盐、酒，故欲与卿共飨其美。」然犹命长孙嵩、叔孙建各简精兵伺裕西过，自成皋济河，南侵彭、沛；若不时过，则引兵随之。\n魏主嗣西巡至云中，遂济河，畋于大漠。\n魏置天地四方六部大人，以诸公为之。\n秋七月，太尉裕至陕。沈田子、傅弘之入武关，秦戍将皆委城走。田子等进屯青泥，秦主泓使给事黄门侍郎姚和都屯嶢柳以拒之。\n西秦相国翟勍卒；八月，以尚书令昙达为左丞相，左仆射元基为右丞相，御史大夫麴景为尚书令，侍中翟绍为左仆射。\n太尉裕至閺鄕。沈田子等将攻嶢柳，秦主泓欲自将以御裕军，恐田子等袭其后，欲先击灭田子等，然后倾国东出；乃帅步骑数万，奄至青泥。田子本为疑兵，所领裁千馀人，闻泓至，欲击之；傅弘之以衆寡不敌止之，田子曰：「兵贵用奇，不必在衆。且今衆寡相悬，势不两立，若彼结围旣固，则我无所逃矣。不如乘其始至，营陈未立，先薄之，可以有功。」遂帅所领先进，弘之继之。秦兵合围数重。田子抚慰士卒曰：「诸君冒险远来，止求今日之战，死生一决，封侯之业于此在矣！」士卒皆踊跃鼓噪，执短兵奋击，秦兵大败，斩馘万馀级，得其乘舆服御物，秦主泓奔还灞上。\n初，裕以田子等衆少，遣沈林子将兵自秦岭往助之，至则秦兵已败，乃相与追之，关中郡县多潜送款于田子。\n辛丑，太尉裕至潼关，以朱超石为河东太守，使与振武将军徐猗之会薛帛于河北，共攻蒲阪。秦平原公璞与姚和都共击之，猗之败死，超石奔还潼关。东平公赞遣司马国璠引魏兵以蹑裕后。\n王鎭恶请帅水军自河入渭以趋长安，裕许之。秦恢武将军姚难自香城引兵而西，鎭恶追之；秦主泓自灞上引兵还屯石桥以为之援，鎭北将军姚强与难合兵屯泾上以拒鎭恶。鎭恶使毛德祖进击，破之，强死，难奔长安。\n东平公赞退屯郑城，太尉裕进军逼之。泓使姚丕守渭桥，胡翼度屯石积，东平公赞屯灞东，泓屯逍遥园。\n鎭恶泝渭而上，乘蒙冲小舰，行船者皆在舰内；秦人见舰进而无行船者，皆惊以为神。壬戌旦，鎭恶至渭桥，令军士食毕，皆持仗登岸，后登者斩。衆旣登，渭水迅急，舰皆随流，倐忽不知所在。时泓所将尚数万人。鎭恶谕士卒曰：「吾属并家在江南，此为长安北门，去家万里，舟楫、衣粮皆已随流。今进战而胜，则功名俱显；不胜，则骸骨不返，无他岐矣。卿等勉之！」乃身先士卒，衆腾踊争进，大破姚丕于渭桥。泓引兵救之，为丕败卒所蹂践，不战而溃；姚谌等皆死，泓单马还宫。鎭恶入自平朔门，泓与姚裕等数百骑逃奔石桥。东平公赞闻泓败，引兵赴之，衆溃去；胡翼度降于太尉裕。\n泓将出降，其子佛念，年十一，言于泓曰：「晋人将逞其欲，虽降必不免，不如引决。」泓怃然不应。佛念登宫墙自投而死。癸亥，泓将妻子、羣臣诣鎭恶垒门请降，鎭恶以属吏。城中夷、晋六万馀户，鎭恶以国恩抚慰，号令严肃，百姓安堵。\n九月，太尉裕至长安，鎭恶迎于灞上。裕劳之曰：「成吾霸业者卿也！」鎭恶再拜谢曰：「明公之威，诸将之力，鎭恶何功之有！」裕笑曰：「卿欲学冯异邪？」鎭恶性贪，秦府库盈积，鎭恶盗取，不可胜纪；裕以其功大，不问。或谮诸裕曰：「鎭恶藏姚泓僞辇，将有异志。」裕使人觇之，鎭恶剔取其金银，弃辇于垣侧，裕意乃安。\n裕收秦彝器、浑仪、土圭、记里鼓、指南车送诣建康。其馀金玉、缯帛、珍宝，皆以颁赐将士。秦平原公璞、幷州刺史尹昭以蒲阪降，东平公赞帅宗族百馀人诣裕降，裕皆杀之。送姚泓至建康，斩于市。\n裕以薛辩为平阳太守，使鎭捍北道。\n裕议迁都洛阳。谘议参军王仲德曰：「非常之事，固非常人所及，必致骇动。今暴师日久，士卒思归，迁都之计，未可议也。」裕乃止。\n羌衆十馀万口西奔陇上，沈林子追击至槐里，俘虏万计。\n河西王蒙逊闻太尉裕灭秦，怒甚。门下校郎刘祥入言事，蒙逊曰：「汝闻刘裕入关，敢硏硏然也！」遂斩之。\n初，夏王勃勃闻太尉裕伐秦，谓羣臣曰：「姚泓非裕敌也。且其兄弟内叛，安能拒人！裕取关中必矣。然裕不能久留，必将南归；留子弟及诸将守之，吾取之如拾芥耳。」乃秣马砺兵，训养士卒，进据安定，秦岭北郡县鎭戍皆降之。裕遣使遗勃勃书，约为兄弟；勃勃使中书侍郎皇甫徽为报书而阴诵之，对裕使者，口授舍人使书之。裕读其文，叹曰：「吾不如也！」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "癸酉，司马休之、司马文思、司马国璠、司马道赐、鲁轨、韩延之、刁雍、王慧龙及桓温之孙道度、道子、族人桓谧、桓璲、陈郡袁式等皆诣魏长孙嵩降。秦匈奴鎭将姚成都及弟和都举鎭降魏。魏主嗣诏民间得姚氏子弟送平城者赏之。冬十月己酉，嗣召长孙嵩等还。司马休之寻卒于魏。魏赐国璠爵淮南公、道赐爵池阳子、鲁轨爵襄阳公。刁雍表求南鄙自效，嗣以雍为建义将军。雍聚衆于河、济之间，扰动徐、兖；太尉裕遣兵讨之，不克。雍进屯固山，衆至二万。\n诏进宋公爵为王，增封十郡；辞不受。\n西秦王炽磐遣左丞相昙达等击秦故将姚艾，艾遣使称藩，炽磐以艾为征东大将军、秦州牧。徵王松寿为尚书左仆射。\n十一月，魏叔孙建等讨西山丁零翟蜀洛支等，平之。\n辛未，刘穆之卒，太尉裕闻之，惊恸哀惋者累日。始，裕欲留长安经略西北，而诸将佐皆久役思归，多不欲留。会穆之卒，裕以根本无托，遂决意东还。\n穆之之卒也，朝廷恇惧，欲发诏，以太尉左司马徐羡之代之。中军谘议参军张卲曰：「今诚急病，任终在徐；然世子无专命，宜须谘之。」裕欲以王弘代穆之。从事中郎谢晦曰：「休元轻易，不若羡之。」乃以羡之为吏部尚书、建威将军、丹杨尹，代管留任。于是朝廷大事常决于穆之者，并悉北谘。\n裕以次子桂阳公义眞为都督雍·梁·秦三州诸军事、安西将军、领雍·东秦二州刺史。义眞时年十二。以太尉谘议参军京兆王修为长史，王鎭恶为司马、领冯翊太守，沈田子、毛德祖皆为中兵参军，仍以田子领始平太守，德祖领秦州刺史、天水太守，傅弘之为雍州治中从事史。\n先是，陇上流户寓关中者，望因兵威得复本土；及置东秦州，知裕无复西略之意，皆叹息失望。\n关中人素重王猛，裕之克长安，王鎭恶功为多，由是南人皆忌之。沈田子自以嶢柳之捷，与鎭恶争功不平。裕将还，田子及傅弘之屡言于裕曰：「鎭恶家在关中，不可保信。」裕曰：「今留卿文武将士精兵万人，彼若欲为不善，正足自灭耳。勿复多言。」裕私谓田子曰：「锺会不得遂其乱者，以有衞瓘故也。语曰：『猛兽不如羣狐，』卿等十馀人，何惧王鎭恶！」\n臣光曰：古人有言：「疑则勿任，任则勿疑。」裕旣委鎭恶以关中，而复与田子有后言，是鬬之使为乱也。惜乎，百年之寇，千里之土，得之艰难，失之造次，使丰、鄗之都复输寇手。荀子曰：「兼幷易能也，坚凝之难。」信哉！\n三秦父老闻裕将还，诣门流涕诉曰：「残民不沾王化，于今百年，始覩衣冠，人人相贺。长安十陵是公家坟墓，咸阳宫殿是公家室宅，舍此欲何之乎！」裕为之愍然，慰谕之曰：「受命朝廷，不得擅留。诚多诸君怀本之志，今以次息与文武贤才共鎭此境，勉与之居。」十二月庚子，裕发长安，自洛入河，开汴渠而归。\n氐豪徐骇奴、齐元子等拥部落三万在雍，遣使请降于魏。魏主嗣遣将军王洛生、河内太守杨声等西行以应之。\n闰月壬申，魏主嗣如大甯长川。\n秦、雍人千馀家推襄邑令上谷寇赞为主以降于魏，魏主嗣拜赞魏郡太守。久之，秦、雍人流入魏之河南、荥阳、河内者，户以万数，嗣乃置南雍州，以赞为刺史，封河南公，治洛阳；立雍州郡县以抚之。赞善于招怀，流民归之者，三倍其初。\n夏王勃勃闻太尉裕东还，大喜，问于王买德曰：「朕欲取关中，卿试言其方略。」买德曰：「关中形胜之地，而裕以幼子守之，狼狈而归，正欲急成篡事耳，不暇复以中原为意。此天以关中赐我，不可失也。青泥、上洛，南北之险要，宜先遣游军断之；东塞潼关，绝其水陆之路；然后传檄三辅，施以威德，则义眞在网罟之中，不足取也。」勃勃乃以其子抚军大将军璝都督前锋诸军事，帅骑二万向长安，前将军昌屯潼关，以买德为抚军右长史，屯青泥，勃勃将大军为后继。\n是岁，魏都坐大官章安侯封懿卒。\n十四年春正月丁酉朔，魏主嗣至平城，命护高车中郎将薛繁帅高车、丁零北略，至弱水而还。\n辛巳，大赦。\n夏赫连璝至渭阳，关中民降之者属路。龙骧将军沈田子将兵拒之，畏其衆盛，退屯刘回堡，遣使还报王鎭恶。鎭恶谓王修曰：「公以十岁儿付吾属，当共思竭力；而拥兵不进，虏何由得平！」使者还，以告田子。田子与鎭恶素有相图之志，由是益忿惧。未几，鎭恶与田子俱出北地以拒夏兵，军中讹言：「鎭恶欲尽杀南人，以数十人送义眞南还，因据关中反。」辛亥，田子请鎭恶至傅弘之营计事；田子求屛人语，使其宗人沈敬仁斩之幕下，矫称受太尉令诛之。弘之奔告刘义眞，义眞与王修被甲登横门以察其变。俄而田子帅数十人来，言鎭恶反，修执田子，数以专戮，斩之；以冠军将军毛修之代鎭恶为安西司马。傅弘之大破赫连璝于池阳，又破之于寡妇渡，斩获甚衆，夏兵乃退。\n壬戌，太尉裕至彭城，解严。琅邪王德文先归建康。\n裕闻王鎭恶死，表言「沈田子忽发狂易，奄害忠勋，」追赠鎭恶左将军、青州刺史。\n以彭城内史刘遵考为幷州刺史、领河东太守，鎭蒲阪；徵荆州刺史刘道怜为徐、兖二州刺史。\n裕欲以世子义符鎭荆州，以徐州刺史刘义隆为司州刺史，鎭洛阳。中军谘议张卲谏曰：「储贰之重，四海所系，不宜处外。」乃更以义隆为都督荆·益·宁·雍·梁·秦六州诸军事、西中郎将、荆州刺史，以南郡太守到彦之为南蛮校尉，张卲为司马、领南郡相，冠军功曹王昙首为长史，北徐州从事王华为西中郎主簿，沈林子为西中郎参军。义隆尚幼，府事皆决于卲。昙首，弘之弟也。裕谓义隆曰：「王昙首沈毅有器度，宰相才也，汝每事谘之。」\n以南郡公刘义庆为豫州刺史。义庆，道怜之子也。\n裕解司州，领徐、冀二州刺史。\n秦王炽磐以乞伏木弈干为沙州刺史，鎭乐都。\n二月，乙弗乌地延帅户二万降秦。\n三月，遣使聘魏。\n夏四月己巳，魏徙冀、定、幽三州徒河于代都。\n初，和龙有赤气四塞蔽日，自寅至申，燕太史令张穆言于燕王跋曰：「此兵气也。今魏方强盛，而执其使者，好命不通，臣窃惧焉。」跋曰：「吾方思之。」五月，魏主嗣东巡，至濡源及甘松，遣征东将军长孙道生、安东将军李先、给事黄门侍郎奚观帅精骑二万袭燕，又命骁骑将军延普、幽州刺史尉诺自幽州引兵趋辽西，为之声势，嗣屯突门岭以待之。道生等拔乙连城，进攻和龙，与燕单于右辅古泥战，破之，杀其将皇甫轨。燕王跋婴城自守，魏人攻之，不克，掠其民万馀家而还。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "魏天部大人白马文贞公崔宏疾笃，魏主遣侍臣问病，一夜数返。及卒，诏羣臣及附国渠帅皆会葬。\n秋七月戊午，魏主嗣至平城。\n九月甲寅，魏人命诸州调民租，户五十石，积于定、相、冀三州。\n河西王蒙逊复引兵伐凉，凉公歆将拒之，左长史张体顺固谏，乃止。蒙逊芟其秋稼而还。\n歆遣使来告袭位。冬十月，以歆为都督七郡诸军事、鎭西大将军、酒泉公。\n姚艾叛秦，降河西王蒙逊，蒙逊引兵迎之。艾叔父隽言于衆曰：「秦王宽仁有雅度，自可安居事之，何为从河西王西迁！」衆咸以为然，乃相与逐艾，推隽为主，复归于秦。秦王炽磐徵隽为侍中、中书监，赐爵陇西公，以左丞相昙远为都督洮·罕以东诸军事、征东大将军、秦州牧，鎭南安。\n刘义眞年少，赐与左右无节，王修每裁抑之。左右皆怨，谮修于义眞曰：「王鎭恶欲反，故沈田子杀之。修杀田子，是亦欲反也。」义眞信之，使左右刘乞等杀修。\n修旣死，人情离骇，莫相统壹。义眞悉召外军入长安，闭门拒守。关中郡县悉降于夏。赫连璝夜袭长安，不克。夏王勃勃进据咸阳，长安樵采路绝。\n宋公裕闻之，使辅国将军蒯恩如长安，召义眞东归；以相国右司马朱龄石为都督关中诸军事、右将军、雍州刺史，代鎭长安。裕谓龄石曰：「卿至，可敕义眞轻装速发，旣出关，然可徐行。若关右必不可守，可与义眞俱归。」又命中书侍郎朱超石慰劳河、洛。\n十一月，龄石至长安。义眞将士贪纵，大掠而东，多载宝货、子女，方轨徐行。雍州别驾韦华奔夏。赫连璝帅衆三万追义眞；建威将军傅弘之曰：「公处分亟进；今多将辎重，一日行不过十里，虏追骑且至，何以待之！宜弃车轻行，乃可以免。」义眞不从。俄而夏兵大至，傅弘之、蒯恩断后，力战连日。至青泥，晋兵大败，弘之、恩皆为王买德所禽；司马毛修之与义眞相失，亦为夏兵所禽。义眞行在前，会日暮，夏兵不穷追，故得免；左右尽散，独逃草中。中兵参军段宏单骑追寻，缘道呼之，义眞识其声，出就之，曰：「君非段中兵邪？身在此，行矣！必不两全，可刎身头以南，使家公望绝。」宏泣曰：「死生共之，下官不忍。」乃束义眞于背，单马而归。义眞谓宏曰：「今日之事，诚无算略；然丈夫不经此，何以知艰难！」\n夏王勃勃欲降傅弘之，弘之不屈，勃勃裸之，弘之叫骂而死。勃勃积人头为京观，号曰髑髅台。长安百姓逐朱龄石，龄石焚其宫殿，奔潼关。勃勃入长安，大飨将士，举觞谓王买德曰：「卿往日之言，一期而验，可谓算无遗策。此觞所集，非卿而谁！」以买德为都官尚书，封河阳侯。\n龙骧将军王敬先戍曹公垒，龄石往从之。朱超石至蒲阪，闻龄石所在，亦往从之。赫连昌攻敬先垒，断其水道；衆渴，不能战。城且陷，龄石谓超石曰：「弟兄俱死异域，使老亲何以为心！尔求间道亡归，我死此，无恨矣。」超石持兄泣曰：「人谁不死，宁忍今日辞兄去乎！」遂与敬先及右军参军刘钦之皆被执送长安，勃勃杀之；钦之弟秀之悲泣不欢燕者十年。钦之，穆之之从兄子也。\n宋公裕闻青泥败，未知义眞存亡，刻日北伐。侍中谢晦谏以「士卒疲弊，请俟他年」；不从。郑鲜之上表，以为：「虏闻殿下亲征，必倂力守潼关。径往攻之，恐未易可克；若舆驾顿洛，则不足上劳圣躬。且虏虽得志，不敢乘胜过陕者，犹摄服大威，为将来之虑故也。若造洛而反，虏必更有揣量之心，或益生边患。况大军远出，后患甚多。昔岁西征，刘、锺狼狈；去年北讨，广州倾覆；旣往之效，后来之鉴也。今诸州大水，民食寡乏，三吴羣盗攻没诸县，皆由困于征役故也。江南士庶，引领顒顒以望殿下之返旆，闻更北出，不测浅深之谋，往还之期，臣恐返顾之忧更在腹心也。若虑西虏更为河、洛之患者，宜结好北虏；北虏亲则河南安，河南安则济、泗静矣。」会得段宏啓，知义眞得免，裕乃止，但登城北望，慨然流涕而已。降义眞为建威将军、司州刺史；以段宏为宋台黄门郎、领太子右衞率。裕以天水太守毛德祖为河东太守，代刘遵考守蒲阪。\n夏王勃勃筑坛于灞上，卽皇帝位，改元昌武。\n西秦王炽磐东巡；十二月，徙上邽民五千馀户于枹罕。\n彗星出天津，入太微，经北斗，络紫微，八十馀日而灭。魏主嗣复召诸儒、术士问之曰：「今四海分裂，灾咎之应，果在何国？朕甚畏之。卿辈尽言，勿有所隐！」衆推崔浩使对，浩曰：「夫灾异之兴，皆象人事，人苟无衅，又何畏焉？昔王莽将篡汉，彗星出入，正与今同。国家主尊臣卑，民无异望。晋室陵夷，危亡不远；彗之为异，其刘裕将篡之应乎！」衆无以易其言。\n宋公裕以《谶》云「昌明之后尚有二帝」，乃使中书侍郎王韶之与帝左右密谋酖帝而立琅邪王德文。德文常在帝左右，饮食寝处，未尝暂离；韶之伺之经时，不得间。会德文有疾，出居于外。戊寅，韶之以散衣缢帝于东堂。韶之，廙之曾孙也。裕因称遗诏，奉德文卽皇帝位，大赦。\n是岁，河西王蒙逊奉表称藩，拜凉州刺史。\n尚书右仆射袁湛卒。\n恭皇帝\n元熙元年春正月壬辰朔，改元。\n立琅邪王妃褚氏为皇后；后，裒之曾孙也。\n魏主嗣畋于犊渚。\n甲午，徵宋公裕入朝，进爵为王；裕辞。\n癸卯，魏主嗣还平城。\n庚申，葬安皇帝于休平陵。\n剌刘道怜司空出鎭京口。\n夏将叱奴侯提帅步骑二万攻毛德祖于蒲阪，德祖不能御，全军归彭城。二月，宋公裕以德祖为荥阳太守，戍虎牢。\n夏主勃勃徵隐士京兆韦祖思。祖思旣至，恭惧过甚，勃勃怒曰：「我以国士徵汝，汝乃以非类遇我！汝昔不拜姚兴，今何独拜我？我在，汝犹不以我为帝王；我死，汝曹弄笔，当置我于何地邪！」遂杀之。\n羣臣请都长安。勃勃曰：「朕岂不知长安历世帝王之都，沃饶险固！然晋人僻远，终不能为吾患。魏与我风俗略同，土壤邻接，自统万距魏境裁百馀里，朕在长安，统万必危；若在统万，魏必不敢济河而西。诸卿适未见此耳。」皆曰：「非所及也。」乃于长安置南台，以赫连璝领大将军、雍州牧、录南台尚书事；勃勃还统万，大赦，改元眞兴。\n勃勃性骄虐，视民如草芥。常居城上，置弓剑于侧，有所嫌忿，手自杀之。羣臣迕视者凿其目，笑者决其唇，谏者先截其舌而后斩之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "王鎭恶之死也，沈田子杀其兄弟七人，唯弟康得免，逃就宋公裕于彭城，裕以为相国行参军。康求还洛阳视母；会长安不守，康纠合关中徙民，得百许人，驱帅侨户七百馀家，共保金墉城。时宗室多逃亡在河南，有司马文荣者，帅乞活千馀户屯金墉城南；又有司马道恭，自东垣帅三千人屯城西，司马顺明帅五千人屯陵云台，司马楚之屯柏谷坞。魏河内鎭将于栗磾游骑在芒山上，攻逼交至，康坚守六旬。裕以康为河东太守，遣兵救之，平等皆散走。康劝课农桑，百姓甚亲赖之。\n司马顺明、司马道恭及平阳太守薛辩皆降于魏，魏以辩为河东太守以拒夏人。\n夏四月，秦征西将军孔子帅骑五千讨吐谷浑觅地于弱水南，大破之，觅地帅其衆六千降于秦，拜弱水护军。\n庚辰，魏主嗣有事于东庙，助祭者数百国；辛巳，南巡至雁门。五月庚寅朔，魏主嗣观渔于灅水；己亥，还平城。\n凉公歆用刑过严，又好治宫室，从事中郎张显上疏，以为：「凉土三分，势不支久。兼幷之本，在于务农；怀远之略，莫如宽简。今入岁已来，阴阳失序，风雨乖和；是宜减膳彻悬，侧身修道，而更繁刑峻法，缮筑不止，殆非所以致兴隆也。昔文王以百里而兴，二世以四海而灭，前车之轨，得失昭然。太祖以神圣之姿，为西夏所推，左取酒泉，右开西域。殿下不能奉承遗志，混壹凉土，侔踪张后，将何以下见先王乎！沮渠蒙逊，胡夷之杰，内修政事，外礼英贤，攻战之际，身均士卒；百姓怀之，乐为之用。臣谓殿下非但不能平殄蒙逊，亦惧蒙逊方为社稷之忧。」歆览之，不悦。\n主簿泛称上疏谏曰：「天之子爱人主，殷勤至矣；故政之不修，下灾异以戒告之，改者虽危必昌，不改者虽安必亡。元年三月癸卯，敦煌谦德堂陷；八月，效谷地裂；二年，元日，昏雾四塞；四月，日赤无光，二旬乃复；十一月，狐上南门；今兹春、夏，地频五震；六月，陨星于建康。臣虽学不稽古，行年五十有九，请为殿下略言耳目之所闻见，不复能远论书传之事也。乃者咸安之初，西平地裂，狐入谦光殿前；俄而秦师奄至，都城不守。梁熙旣为凉州，不抚百姓，专为聚敛，建元十九年，姑臧南门崩，陨石于闲豫堂；明年为吕光所杀。段业称制此方，三年之中，地震五十馀所；旣而先王龙兴于瓜州，蒙逊篡弑于张掖。此皆目前之成事，殿下所明知也。效谷，先王鸿渐之地；谦德，卽尊之室；基陷地裂，大凶之徵也。日者，太阳之精，中国之象；赤而无光，中国将衰。谚曰：『野兽入家，主人将去。』狐上南门，亦变异之大者也。今蛮夷益盛，中国益微。愿殿下亟罢宫室之役，止游畋之娱，延礼英俊，爱养百姓，以应天变、防未然。」歆不从。\n秋七月，宋公裕始受进爵之命。八月，移鎭寿阳，以度支尚书刘怀愼为督淮北诸军事、徐州刺史，鎭彭城。\n辛未，魏主嗣东巡；甲申，还平城。\n九月，宋王裕自解扬州牧。\n秦左衞将军匹达等将兵讨彭利和于漒川，大破之，利和单骑奔仇池；获其妻子，徙羌豪三千户于枹罕，漒川羌三万馀户皆安堵如故。冬十月，以尚书右仆射王松寿为益州刺史，鎭漒川。\n宋王裕以河南萧条，乙酉，徙司州刺史义眞为扬州刺史，鎭石头。萧太妃谓裕曰：「道怜汝布衣兄弟，宜用为扬州。」裕曰：「寄奴于道怜，岂有所惜！扬州根本所寄，事务至多，非道怜所了。」太妃曰：「道怜年出五十，岂不如汝十岁儿邪？」裕曰：「义眞虽为刺史，事无大小，悉由寄奴。道怜年长，不亲其事，于听望不足。」太妃乃无言。道怜性愚鄙而贪纵，故裕不肯用。\n十一月丁亥朔，日有食之。\n十二月癸亥，魏主嗣西巡至云中，从君子津西渡河，大猎于薛林山。\n辛卯，宋王裕加殊礼，进王太妃为太后，世子为太子。", "output": ["翻译内容"]}]