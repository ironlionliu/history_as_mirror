[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第十一翰林学士朝散大夫右谏议大夫知制诰兼侍讲同提举万寿观公事兼判集贤院上护军河内郡开国侯食邑一千三百户紫金鱼袋臣司马光奉敕编集\n后学天台胡三省音注汉纪三\n太祖高皇帝中\n五年冬十月，汉王追项羽至固陵，与齐王信、魏相国越期会击楚；信、越不至，楚击汉军，大破之。汉王复坚壁自守，谓张良曰：「诸侯不从，柰何？」对曰：「楚兵且破，二人未有分地，其不至固宜；君王能与共天下，可立致也。齐王信之立，非君王意，信亦不自坚；彭越本定梁地，始，君王以魏豹故拜越为相国；今豹死，越亦望王，而君王不早定。今能取睢阳以北至谷城皆以王彭越，从陈以东傅海与韩王信。信家在楚，其意欲复得故邑。能出捐此地以许两人，使各自为战，则楚易破也。」汉王从之。于是韩信、彭越皆引兵来。\n十一月，刘贾南渡淮，围寿春，遣人诱楚大司马周殷。殷畔楚，以舒屠六，举九江兵迎黥布，并行屠城父，随刘贾皆会。\n十二月，项王至垓下，兵少，食尽，与汉战不胜，入壁；汉军及诸侯兵围之数重。项王夜闻汉军四面皆楚歌，乃大惊曰：「汉皆已得楚乎，是何楚人之多也！」则夜起，饮帐中，悲歌忼慨，泣数行下，左右皆泣，莫能仰视。于是项王乘其骏马名骓，麾下壮士骑从者八百馀人，直夜，溃围南出驰走。平明，汉军乃觉之，令骑将灌婴以五千骑追之。项王渡淮，骑能属者才百馀人。至阴陵，迷失道，问一田父，田父绐曰「左」。左，乃陷大泽中，以故汉追及之。\n项王乃复引兵而东，至东城，乃有二十八骑；汉骑追者数千人。项王自度不得脱，谓其骑曰：「吾起兵至今，八岁矣；身七十馀战，未尝败北，遂霸有天下。然今卒困于此，此天之亡我，非战之罪也！今日固决死，愿为诸君快战，必溃围，斩将，刈旗，三胜之，令诸君知天亡我，非战之罪也。」乃分其骑以为四队，四鄕。汉军围之数重。项王谓其骑曰：「吾为公取彼一将。」令四面骑驰下，期山东为三处。于是项王大呼驰下，汉军皆披靡，遂斩汉一将。是时，郎中骑杨喜追项王，项王瞋目而叱之，喜人马俱惊，辟易数里。项王与其骑会为三处，汉军不知项王所在，乃分军为三，复围之。项王乃驰，复斩汉一都尉，杀数十百人；复聚其骑，亡其两骑耳。乃谓其骑曰：「何如？」骑皆伏曰：「如大王言！」\n于是项王欲东渡乌江，乌江亭长檥船待，谓项王曰：「江东虽小，地方千里，衆数十万人，亦足王也。愿大王急渡；今独臣有船，汉军至，无以渡。」项王笑曰：「天之亡我，我何渡为！且籍与江东子弟八千人渡江而西，今无一人还；纵江东父兄怜而王我，我何面目见之！纵彼不言，籍独不愧于心乎！」乃以所乘骓马赐亭长，令骑皆下马步行，持短兵接战。独籍所杀汉军数百人，身亦被十馀创。顾见汉骑司马吕马童，曰：「若非吾故人乎？」马童面之，指示中郎骑王翳曰：「此项王也。」项王乃曰：「吾闻汉购我头千金，邑万户；吾为若德。」乃自刎而死。王翳取其头；馀骑相蹂践争项王，相杀者数十人；最其后，杨喜、吕马童及郎中吕胜、杨武各得其一体；五人共会其体，皆是，故分其户，封五人皆为列侯。\n楚地悉定，独鲁不下；汉王引天下兵欲屠之。至其城下，犹闻弦诵之声；为其守礼义之国，为主死节，乃持项王头以示鲁父兄，鲁乃降。汉王以鲁公礼葬项王于谷城，亲为发哀，哭之而去。诸项氏枝属皆不诛。封项伯等四人皆为列侯，赐姓刘氏；诸民略在楚者皆归之。\n太史公曰：羽起陇畮之中，三年，遂将五诸侯灭秦，分裂天下而封王侯，政由羽出；位虽不终，近古以来未尝有也！及羽背关怀楚，放逐义帝而自立；怨王侯叛己，难矣！自矜功伐，奋其私智而不师古，谓霸王之业，欲以力征经营天下。五年，卒亡其国，身死东城；尚不觉悟而不自责，乃引「天亡我，非用兵之罪也。」岂不谬哉！\n扬子《法言》：或问：「楚败垓下，方死，曰『天也！』谅乎？」曰：「汉屈羣策，羣策屈羣力；楚憞羣策而自屈其力。屈人者克，自屈者负；天曷故焉！」\n汉王还，至定陶，驰入齐王信壁，夺其军。\n临江王共尉不降，遣卢绾、刘贾击虏之。\n春正月，更立齐王信为楚王，王淮北，都下邳。封魏相国建城侯彭越为梁王，王魏故地，都定陶。\n令曰：「兵不得休八年，万民与苦甚；今天下事毕，其赦天下殊死以下。」\n诸侯王皆上疏请尊汉王为皇帝。二月甲午，王卽皇帝位于泛水之阳。更王后曰皇后，太子曰皇太子；追尊先媪曰昭灵夫人。\n诏曰：「故衡山王吴芮，从百粤之兵，佐诸侯，诛暴秦，有大功；诸侯立以为王，项羽侵夺之地，谓之番君。其以芮为长沙王。」又曰：「故粤王无诸，世奉粤祀；秦侵夺其地，使其社稷不得血食。诸侯伐秦，无诸身率闽中兵以佐灭秦，项羽废而弗立。今以为闽粤王，王闽中地。」\n帝西都洛阳。\n夏五月，兵皆罢归家。\n诏：「民前或相聚保山泽，不书名数。今天下已定，令各归其县，复故爵、田宅；吏以文法敎训辨告，勿笞辱军吏卒；爵及七大夫以上，皆令食邑，非七大夫已下，皆复其身及户，勿事。」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "韩信至楚，召漂母，赐千金。召辱己少年令出跨下者，以为中尉；告诸将相曰：「此壮士也。方辱我时，我宁不能杀之邪？杀之无名，故忍而就此。」\n彭越旣受汉封，田横惧诛，与其徒属五百馀人入海，居岛中。帝以田横兄弟本定齐地，齐贤者多附焉；今在海中，不敢，后恐为乱。乃使使赦横罪，召之。横谢曰：「臣烹陛下之使郦生，今闻其弟商为汉将；臣恐惧，不敢奉诏，请为庶人，守海岛中。」使还报，帝乃诏衞尉郦商曰：「齐王田横卽至，人马从者敢动摇者，致族夷！」乃复使使持节具告以诏商状，曰：「田横来，大者王，小者乃侯耳；不来，且举兵加诛焉。」\n横乃与其客二人乘传诣洛阳。未至三十里，至尸鄕廐置。横谢使者曰：「人臣见天子，当洗沐。」因止留，谓其客曰：「横始与汉王俱南面称孤；今汉王为天子，而横乃为亡虏，北面事之，其耻固已甚矣。且吾烹人之兄，与其弟倂肩而事主；纵彼畏天子之诏不敢动，我独不愧于心乎！且陛下所以欲见我者，不过欲一见吾面貌耳；今斩吾头，驰三十里间，形容尚未能败，犹可观也。」遂自刭，令客奉其头，从使者驰奏之。帝曰：「嗟乎！起自布衣，兄弟三人更王，岂不贤哉！」为之流涕，而拜其二客为都尉；发卒二千人，以王者礼葬之。旣葬，二客穿其冢傍孔，皆自刭，下从之。帝闻之，大惊。以横客皆贤，馀五百人尚在海中，使使召之；至，则闻田横死，亦皆自杀。\n初，楚人季布为项籍将，数窘辱帝。项籍灭，帝购求布千金；敢有舍匿，罪三族。布乃髡钳为奴，自卖于鲁朱家。朱家心知其季布也，买置田舍；身之洛阳见滕公，说曰：「季布何罪！臣各为其主用，职耳；项氏臣岂可尽诛邪？今上始得天下，而以私怨求一人，何示不广也！且以季布之贤，汉求之急，此不北走胡，南走越耳。夫忌壮士以资敌国，此伍子胥所以鞭荆平之墓也。君何不从容为上言之！」滕公待间，言于上，如朱家指。上乃赦布，召拜郎中，朱家遂不复见之。\n布母弟丁公，亦为项羽将，逐窘帝彭城西。短兵接，帝急，顾谓丁公曰：「两贤岂相戹哉！」丁公引兵而还。及项王灭，丁公谒见。帝以丁公徇军中，曰：「丁公为项王臣不忠，使项王失天下者也。」遂斩之，曰：「使后为人臣无效丁公也！」\n臣光曰：高祖起丰、沛以来，罔罗豪桀，招亡纳叛，亦已多矣。及卽帝位，而丁公独以不忠受戮，何哉？夫进取之与守成，其势不同。当羣雄角逐之际，民无定主；来者受之，固其宜也。及贵为天子，四海之内，无不为臣；苟不明礼义以示之，使为臣者，人怀贰心以徼大利，则国家其能久安乎！是故断以大义，使天下晓然皆知为臣不忠者无所自容；而怀私结恩者，虽至于活己，犹以义不与也。戮一人而千万人惧，其虑事岂不深且远哉！子孙享有天禄四百馀年，宜矣！\n齐人娄敬戍陇西，过洛阳，脱挽辂，衣羊裘，因齐人虞将军求见上。虞将军欲与之鲜衣。娄敬曰：「臣衣帛，衣帛见；衣褐，衣褐见；终不敢易衣。」于是虞将军入言上；上召见，问之。娄敬曰：「陛下都洛阳，岂欲与周室比隆哉？」上曰：「然。」娄敬曰：「陛下取天下与周异。周之先，自后稷封邰，积德絫善，十有馀世，至于太王、王季、文王、武王而诸侯自归之，遂灭殷为天子。及成王卽位，周公相焉，乃营洛邑，以为此天下之中也，诸侯四方纳贡职，道里均矣。有德则易以王，无德则易以亡。故周之盛时，天下和洽，诸侯、四夷莫不宾服，効其贡职。及其衰也，天下莫朝，周不能制也；非唯其德薄也，形势弱也。今陛下起丰、沛，卷蜀、汉，定三秦，与项羽战荥阳、成皋之间，大战七十，小战四十；天下之民，肝脑涂地，父子暴骨中野，不可胜数，哭泣之声未绝，伤夷者未起；而欲比隆于成、康之时，臣窃以为不侔也。且夫秦地被山带河，四塞以为固；卒然有急，百万之衆可立具也。因秦之故，资甚美膏腴之地，此所谓天府者也。陛下入关而都之，山东虽乱，秦之故地可全而有也。夫与人鬬，不扼其亢，拊其背，未能全其胜也；今陛下案秦之故地，此亦扼天下之亢而拊其背也。」帝问羣臣。羣臣皆山东人，争言：「周王数百年，秦二世卽亡。洛阳东有成皋，西有淆、渑，倍河，鄕伊、洛，其固亦足恃也。」上问张良。良曰：「洛阳虽有此固，其中小不过数百里，田地薄，四面受敌，此非用武之国也。关中左淆、函，右陇、蜀，沃野千里；南有巴、蜀之饶，北有胡苑之利。阻三面而守，独以一面东制诸侯；诸侯安定，河、渭漕挽天下，西给京师；诸侯有变，顺流而下，足以委输；此所谓金城千里，天府之国也。娄敬说是也。」上卽日车驾西，都长安。拜娄敬为郎中，号曰奉春君，赐姓刘氏。\n张良素多病，从上入关，卽道引，不食谷，杜门不出，曰：「家世相韩；及韩灭，不爱万金之资，为韩报雠强秦，天下振动。今以三寸舌为帝者师，封万户侯，此布衣之极，于良足矣。愿弃人间事，欲从赤松子游耳。」\n臣光曰：夫生之有死，譬犹夜旦之必然；自古及今，固未有超然而独存者也。以子房之明辨达理，足以知神仙之为虚诡矣；然其欲从赤松子游者，其智可知也。夫功名之际，人臣之所难处。如高帝所称者，三杰而已；淮阴诛夷，萧何系狱，非以履盛满而不止耶！故子房托于神仙，遗弃人间，等功名于外物，置荣利而不顾，所谓「明哲保身」者，子房有焉。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "秋七月，燕王臧荼反；上自将征之。\n赵景王耳、长沙文王芮皆薨。\n九月，虏臧荼。壬子，立太尉长安侯卢绾为燕王。绾家与上同里閈，绾生又与上同日；上宠幸绾，羣臣莫敢望，故特王之。\n项王故将利几反；上自击破之。\n后九月，治长乐宫。\n项王将锺离昩，素与楚王信善。项王死后，亡归信。汉王怨昩，闻其在楚，诏楚捕昩。信初之国，行县邑，陈兵出入。\n六年冬十月，人有上书告楚王信反者，帝以问诸将，皆曰：「亟发兵，坑竖子耳！」帝默然。又问陈平，陈平曰：「人上书言信反，信知之乎？」曰：「不知。」陈平曰：「陛下精兵孰与楚？」上曰：「不能过。」平曰：「陛下诸将，用兵有能过韩信者乎？」上曰：「莫及也。」平曰：「今兵不如楚精而将不能及，举兵攻之，是趣之战也，窃为陛下危之！」上曰：「为之柰何？」平曰：「古者天子有巡狩，会诸侯。陛下第出，僞游云梦，会诸侯于陈。陈，楚之西界；信闻天子以好出游，其势必无事而郊迎谒；谒而陛下因禽之，此特一力士之事耳。」帝以为然；乃发使告诸侯会陈，「吾将南游云梦。」上因随以行。\n楚王信闻之，自疑惧，不知所为。或说信曰：「斩锺离昩以谒上，上必喜，无患。」信从之。十二月，上会诸侯于陈，信持昩首谒上；上令武士缚信，载后车。信曰：「果若人言：『狡兔死，走狗烹；高鸟尽，良弓藏；敌国破，谋臣亡。』天下已定，我固当烹！」上曰：「人告公反。」遂械系信以归，因赦天下。\n田肯贺上曰：「陛下得韩信，又治秦中。秦，形胜之国也，带河阻山，地势便利；其以下兵于诸侯，譬犹居高屋之上建瓴水也。夫齐，东有琅邪、卽墨之饶，南有泰山之固，西有浊河之限，北有勃海之利；地方二千里，持戟百万；此东西秦也，非亲子弟，莫可使王齐者。」上曰：「善！」赐金五百斤。\n上还，至洛阳，赦韩信，封为淮阴侯。信知汉王畏恶其能，多称病，不朝从；居常鞅鞅，羞与绛、灌等列。尝过樊将军哙。哙跪拜送迎，言称臣，曰：「大王乃肯临臣！」信出门，笑曰：「生乃与哙等为伍！」\n上尝从容与信言诸将能兵多少。上问曰：「如我能将几何？」信曰：「陛下不过能将十万。」上曰：「于君何如？」曰：「臣多多而益善耳。」上笑曰：「多多益善，何为为我禽？」信曰：「陛下不能将兵而善将将，此乃信之所以为陛下禽也。且陛下，所谓『天授，非人力』也。」\n甲申，始剖符封诸功臣为彻侯。萧何封酇侯，所食邑独多。功臣皆曰：「臣等身被坚执锐，多者百馀战，小者数十合。今萧何未尝有汗马之劳，徒持文墨议论，顾反居臣等上，何也？」帝曰：「诸君知猎乎？夫猎，追杀兽兔者，狗也；而发纵指示兽处者，人也。今诸君徒能得走兽耳，功狗也；至如萧何，发纵指示，功人也。」羣臣皆不敢言。张良为谋臣，亦无战鬬功；帝使自择齐三万户。良曰：「始，臣起下邳，与上会留，此天以臣授陛下；陛下用臣计，幸而时中。臣愿封留足矣，不敢当三万户。」乃封张良为留侯。封陈平为户牖侯，平辞曰：「此非臣之功也。」上曰：「吾用先生谋，战胜克敌，非功而何？」平曰：「非魏无知，臣安得进？」上曰：「若子，可谓不背本矣！」乃复赏魏无知。\n帝以天下初定，子幼，昆弟少，惩秦孤立而亡，欲大封同姓以塡抚天下。春正月丙午，分楚王信地为二国：以淮东五十三县立从兄将军贾为荆王，以薛郡、东海、彭城三十六县立弟文信君交为楚王。壬子，以云中、雁门、代郡五十三县立兄宜信侯喜为代王，以胶东、胶西、临灾、济北、博阳、城阳郡七十三县立微时外妇之子肥为齐王；诸民能齐言者皆以与齐。\n上以韩王信材武，所王北近巩、洛，南迫宛、叶，东有淮阳，皆天下劲兵处；乃以太原郡三十一县为韩国，徙韩王信王太原以北，备御胡，都晋阳。信上书曰：「国被边，匈奴数入寇；晋阳去塞远，请治马邑。」上许之。\n上已封大功臣二十馀人，其馀日夜争功不决，未得行封。上在洛阳南宫，从复道望见诸将，往往相与坐沙中语。上曰：「此何语？」留侯曰：「陛下不知乎？此谋反耳！」上曰：「天下属安定，何故反乎？」留侯曰：「陛下起布衣，以此属取天下；今陛下为天子，而所封皆故人所亲爱，所诛皆生平所仇怨。今军吏计功，以天下不足徧封；此属畏陛下不能尽封，恐又见疑平生过失及诛，故卽相聚谋反耳。」上乃忧曰：「为之柰何？」留侯曰：「上平生所憎、羣臣所共知，谁最甚者？」上曰：「雍齿与我有故怨，数尝窘辱我；我欲杀之，为其功多，故不忍。」留侯曰：「今急先封雍齿，则羣臣人人自坚矣。」于是上乃置酒，封雍齿为什方侯，而急趋丞相、御史定功行封。羣臣罢酒，皆喜，曰：「雍齿尚为侯，我属无患矣！」\n臣光曰：张良为高帝谋臣，委以心腹，宜其知无不言；安有闻诸将谋反，必待高帝目见偶语，然后乃言之邪！盖以高帝初得天下，数用爱憎行诛赏，或时害至公，羣臣往往有觖望自危之心；故良因事纳忠以变移帝意，使上无阿私之失，下无猜惧之谋，国家无虞，利及后世。若良者，可谓善谏矣。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "上归栎阳。\n夏五月丙午，尊太公为太上皇。\n初，匈奴畏秦，北徙十馀年。及秦灭，匈奴复稍南渡河。\n单于头曼有太子曰冒顿。后有所爱阏氏，生少子，头曼欲立之。是时，东胡强而月氏盛，乃使冒顿质于月氏。旣而头曼急击月氏，月氏欲杀冒顿。冒顿盗其善马骑之，亡归；头曼以为壮，令将万骑。\n冒顿乃作鸣镝，习勒其骑射。令曰：「鸣镝所射而不悉射者，斩之！」冒顿乃以鸣镝自射其善马，旣又射其爱妻；左右或不敢射者，皆斩之。最后以鸣镝射单于善马。左右皆射之。于是冒顿知其可用；从头曼猎，以鸣镝射头曼，其左右亦皆随鸣镝而射。遂杀头曼，尽诛其后母与弟及大臣不听从者。冒顿自立为单于。\n东胡闻冒顿立，乃使使谓冒顿：「欲得头曼时千里马。」冒顿问羣臣，羣臣皆曰：「此匈奴宝马也，勿与！」冒顿曰：「柰何与人邻国而爱一马乎！」遂与之。居顷之，东胡又使使谓冒顿：「欲得单于一阏氏。」冒顿复问左右，左右皆怒曰：「东胡无道，乃求阏氏！请击之！」冒顿曰：「柰何与人邻国爱一女子乎！」遂取所爱阏氏予东胡。东胡王愈益骄。东胡与匈奴中间，有弃地莫居，千馀里，各居其边，为瓯脱。东胡使使谓冒顿：「此弃地，欲有之。」冒顿问羣臣，羣臣或曰：「此弃地，予之亦可，勿与亦可。」于是冒顿大怒曰：「地者，国之本也，柰何予之！」诸言予之者，皆斩之。冒顿上马，令：「国中有后出者斩！」遂袭击东胡。东胡初轻冒顿，不为备；冒顿遂灭东胡。\n旣归，又西击走月氏，南幷楼烦、白羊河南王，遂侵燕、代，悉复收蒙恬所夺匈奴故地与汉关故河南塞至朝那、肤施。是时，汉兵方与项羽相距，中国罢于兵革，以故冒顿得自强，控弦之士三十馀万，威服诸国。\n秋，匈奴围韩王信于马邑。信数使使胡，求和解。汉发兵救之；疑信数间使，有二心，使人责让信。信恐诛，九月，以马邑降匈奴。匈奴冒顿因引兵南逾句注，攻太原，至晋阳。\n帝悉去秦苛仪，法为简易。羣臣饮酒争功，醉，或妄呼，拔剑击柱，帝益厌之。叔孙通说上曰：「夫儒者难与进取，可与守成。臣愿徵鲁诸生，与臣弟子共起朝仪。」帝曰：「得无难乎？」叔孙通曰：「五帝异乐，三王不同礼；礼者，因时世、人情为之节文者也。臣愿颇采古礼，与秦仪杂就之。」上曰：「可试为之，令易知，度吾所能行者为之！」\n于是叔孙通使，徵鲁诸生三十馀人。鲁有两生不肯行，曰：「公所事者且十主，皆面谀以得亲贵。今天下初定，死者未葬，伤者未起，又欲起礼、乐。礼、乐所由起，积德百年而后可兴也。吾不忍为公所为；公去矣，无污我！」叔孙通笑曰：「若眞鄙儒也，不知时变！」遂与所徵三十人西，及上左右为学者与其弟子百馀人。为绵蕞，野外习之。月馀，言于上曰：「可试观矣。」上使行礼；曰：「吾能为此。」乃令羣臣习肄。\n七年冬十月，长乐宫成，诸侯羣臣皆朝贺。先平明，谒者治礼，以次引入殿门，陈东、西鄕。衞官侠陛及罗立廷中，皆执兵，张旗帜。于是皇帝传警，辇出房；引诸侯王以下至吏六百石以次奉贺，莫不振恐肃敬。至礼毕，复置法酒。诸侍坐殿上，皆伏，抑首；以尊卑次起上寿。觞九行，谒者言「罢酒」，御史执法举不如仪者，辄引去。竟朝置酒，无敢欢哗失礼者。于是帝曰：「吾乃今日知为皇帝之贵也！」乃拜叔孙通为太常，赐金五百斤。\n初，秦有天下，悉内六国礼仪，采择其尊君、抑臣者存之。及通制礼，颇有所增损，大抵皆袭秦故，自天子称号下至佐僚及宫室、官名，少所变改。其书，后与律、令同录，藏于理官；法家又复不传，民臣莫有言者焉。\n臣光曰：礼之为物大矣！用之于身，则动静有法而百行备焉；用之于家，则内外有别而九族睦焉；用之于鄕，则长幼有伦而俗化美焉；用之于国，则君臣有敍而政治成焉；用之于天下，则诸侯顺服而纪纲正焉；岂直几席之上、户庭之间得之而不乱哉！夫以高祖之明达，闻陆贾之言而称善，睹叔孙之仪而叹息；然所以不能肩于三代之王者，病于不学而已。当是之时，得大儒而佐之，与之以礼为天下，其功烈岂若是而止哉！惜夫，叔孙生之器小也！徒窃礼之糠粃，以依世、谐俗、取宠而已，遂使先王之礼沦没而不振，以迄于今，岂不痛甚矣哉！是以扬子讥之曰：「昔者鲁有大臣，史失其名。曰：『何如其大也！』曰：『叔孙通欲制君臣之仪，召先生于鲁，所不能致者二人。』曰：『若是，则仲尼之开迹诸侯也非邪？』曰：『仲尼开迹，将以自用也。如委己而从人，虽有规矩、准绳，焉得而用之！』」善乎扬子之言也！夫大儒者，恶肯毁其规矩、准绳以趋一时之功哉！\n上自将击韩王信，破其军于铜鞮，斩其将王喜。信亡走匈奴；白土人曼丘臣、王黄等立赵苗裔赵利为王，复收信败散兵，与信及匈奴谋攻汉。匈奴使左、右贤王将万馀骑，与王黄等屯广武以南，至晋阳，汉兵击之，匈奴辄败走，已复屯聚，汉兵乘胜追之。会天大寒，雨雪，士卒堕指者什二三。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "帝先至平城，兵未尽到；冒顿纵精兵四十万骑，围帝于白登七日，汉兵中外不得相救饷。帝用陈平秘计，使使间厚遗阏氏。阏氏谓冒顿曰：「两主不相困。今得汉地，而单于终非能居之也。且汉主亦有神灵，单于察之！」冒顿与王黄、赵利期，而黄、利兵不来，疑其与汉有谋，乃解围之一角。会天大雾，汉使人往来，匈奴不觉。陈平请令强弩傅两矢，外鄕，从解角直出。帝出围，欲驱；太仆滕公固徐行。至平城，汉大军亦到，胡骑遂解去。汉亦罢兵归，令樊哙止定代地。\n上至广武，赦刘敬，曰：「吾不用公言，以困平城；吾皆已斩前使十辈矣！」乃封敬二千户为关内侯，号为建信侯。帝南过曲逆，曰：「壮哉县！吾行天下，独见洛阳与是耳。」乃更封陈平为曲逆侯，尽食之。平从帝征伐，凡六出奇计，辄益封邑焉。\n十二月，上还，过赵。赵王敖执子壻礼甚卑；上箕倨慢骂之。赵相贯高、赵午等皆怒曰：「吾王，孱王也！」乃说王曰：「天下豪杰并起，能者先立。今王事帝甚恭，而帝无礼；请为王杀之！」张敖啮其指出血，曰：「君何言之误！先人亡国，赖帝得复国，德流子孙；秋豪皆帝力也。愿君无复出口！」贯高、赵午等皆相谓曰：「乃吾等非也。吾王长者，不倍德；且吾等义不辱。今帝辱我王，故欲杀之，何洿王为！事成归王，事败独身坐耳。」\n匈奴攻代。代王喜弃国自归，赦为合阳侯。辛卯，立皇子如意为代王。\n春二月，上至长安。萧何治未央宫，上见其壮丽，甚怒，谓何曰：「天下匈匈，劳苦数岁，成败未可知，是何治宫室过度也！」何曰：「天下方未定，故可因以就宫室。且夫天子以四海为家，非壮丽无以重威，且无令后世有以加也。」上说。\n臣光曰：王者以仁义为丽，道德为威，未闻其以宫室塡服天下也。天下未定，当克己节用以趋民之急；而顾以宫室为先，岂可谓之知所务哉！昔禹卑宫室而桀为倾宫。创业垂统之君，躬行节俭以示子孙，其末犹入于淫靡，况示之以侈乎！乃云「无令后世有以加」，岂不谬哉！至于孝武，卒以宫室罢敝天下，未必不由酇侯啓之也！\n上自栎阳徙都长安。\n初置宗正官，以序九族。\n夏四月，帝行如洛阳。", "output": ["翻译内容"]}]