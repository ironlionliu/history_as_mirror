[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第五十二翰林学士兼侍读学士朝散大夫右谏议大夫知制诰判尚书都省兼提举万寿观公事上护军河内郡开国侯食邑一千三百户赐紫金鱼袋臣司马光奉敕编集\n后学天台胡三省音注汉纪四十四\n孝顺皇帝下\n阳嘉三年夏四月，车师后部司马率后王加特奴掩击北匈奴于阊吾陆谷，大破之；获单于母。\n五月戊戌，诏以春夏连旱，赦天下。上亲自露坐德阳殿东厢请雨。以尚书周举才学优深，特加策问。举对曰：「臣闻阴阳闭隔，则二气否塞。陛下废文帝、光武之法，而循亡秦奢侈之欲，内积怨女，外有旷夫。自枯旱以来，弥历年岁，未闻陛下改过之效，徒劳至尊暴露风尘，诚无益也，陛下但务其华，不寻其实，犹缘木希鱼，欲行求前。诚宜推信革政，崇道变惑，出后宫不御之女，除太官重膳之费。《易传》曰：『阳感天不旋日。』惟陛下留神裁察！」帝复召举面问得失，举对以「宜愼官人，去贪污，远佞邪。」帝曰：「官贪污、佞邪者为谁乎？」对曰：「臣从下州超备机密，不足以别羣臣。然公鄕大臣数有直言者，忠贞也；阿谀苟容者，佞邪也。」\n太史令张衡亦上疏言：「前年京师地震土裂，裂者，威分；震者，民扰也。窃惧圣思厌倦，制不专己，恩不忍割，与衆共威。威不可分，德不可共。愿陛下思惟所以稽古率旧，勿使刑德八柄不由天子，然后神望允塞，灾消不至矣！」\n衡又以中兴之后，儒者争学《图纬》，上疏言：「《春秋元命包》有公输班与墨翟，事见战国；又言别有益州，益州之置在于汉世。又刘向父子领校秘书，阅定九流，亦无《谶录》。则知《图谶》成于哀、平之际，皆虚僞之徒以要世取资，欺罔较然，莫之纠禁。且律历、卦候、九宫、风角，数有徵效，世莫肯学，而竞称不占之书，譬犹画工恶图犬马而好作鬼魅，诚以实事难形而虚僞不穷也！宜收藏《图谶》，一禁绝之，则朱紫无所眩，典籍无瑕玷矣！」\n秋七月，锺羌良封等复寇陇西、汉阳。诏拜前校尉马贤为谒者，鎭抚诸种。冬十月，护羌校尉马续遣兵击良封，破之。\n十一月壬寅，司徒刘崎、司空孔扶免，用周举之言也。乙巳，以大司农黄尚为司徒，光禄勋河东王卓为司空。\n耿贵人数为耿氏请，帝乃绍封耿宝子箕为牟平侯。\n四年春，北匈奴呼衍王侵车师后部。帝令敦煌太守发兵救之，不利。\n二月丙子，初听中官得以养子袭爵。初，帝之复位，宦官之力也，由是有宠，参与政事。御史张纲上书曰：「窃寻文、明二帝，德化尤盛，中官常侍，不过两人，近幸赏赐，裁满数金，惜费重民，故家给人足。而顷者以来，无功小人，皆有官爵，非爱民重器、承天顺道者也。」书奏，不省。纲，皓之子也。\n旱。\n谒者马贤击锺羌，大破之。\n夏四月甲子，太尉施延免。戊寅，以执金吾梁商为大将军，故太尉庞参为太尉。\n商称疾不起且一年；帝使太常桓焉奉策就第卽拜，商乃诣阙受命。商少通经传，谦恭好士，辟汉阳巨览、上党陈龟为掾属，李固为从事中郎，杨伦为长史。\n李固以商柔和自守，不能有所整裁，乃奏记于商曰：「数年以来，灾怪屡见。孔子曰：『智者见变思形，愚者覩怪讳名。』天道无亲，可为祗畏。诚令王纲一整，道行忠立，明公踵伯成之高，全不朽之誉，岂与此外戚凡辈耽荣好位者同日而论哉！」商不能用。\n秋闰八月丁亥朔，日有食之。\n冬十月，乌桓寇云中。度辽将军耿晔追击，不利。十一月，乌桓围晔于兰池城；发兵数千人救之，乌桓乃退。\n十二月，丙寅，京师地震。\n永和元年春正月己巳，改元，赦天下。\n冬十月丁亥，承福殿火。\n十一月丙子，太尉庞参罢。\n十二月，象林蛮夷反。\n乙巳，以前司空王龚为太尉。\n龚疾宦官专权，上书极言其状。诸黄门使客诬奏龚罪；上命龚亟自实。李固奏记于梁商曰：「王公以坚贞之操，横为谗佞所构，衆人闻知，莫不叹栗。夫三公尊重，无诣理诉冤之义，纤微感慨，辄引分决，是以旧典不有大罪，不至重问。王公卒有他变，则朝廷获害贤之名，羣臣无救护之节矣！语曰：『善人在患，饥不及餐。』斯其时也！」商卽言之于帝，事乃得释。\n是岁，以执金吾梁冀为河南尹。冀性嗜酒，逸游自恣，居职多纵暴非法。父商所亲客雒阳令吕放以告商，商以让冀。冀遣人于道刺杀放，而恐商知之，乃推疑放之怨仇，请以放弟禹为雒阳令，使捕之；尽灭其宗、亲、宾客百馀人。\n武陵太守上书，以蛮夷率服，可比汉人，增其租赋。议者皆以为可。尚书令虞诩曰：「自古圣王，不臣异俗。先帝旧典，贡赋多少，所由来久矣；今猥增之，必有怨叛。计其所得，不偿所费，必有后悔。」帝不从。澧中、漊中蛮各争贡布非旧约，遂杀鄕吏，举种反。\n二年春，武陵蛮二万人围充城，八千人寇夷道。\n二月，广汉属国都尉击破白马羌。\n帝遣武陵太守李进击叛蛮，破平之。进乃简选良吏，抚循蛮夷，郡境遂安。\n三月，司空王卓薨。丁丑，以光禄勋郭虔为司空。\n夏四月丙申，京师地震。\n五月癸丑，山阳君宋娥坐构奸诬罔，收印绶，归里舍。黄龙、杨佗、孟叔、李建、张贤、史泛、王道、李元、李刚等九侯坐与宋娥更相赂遗，求高官增邑，并遣就国，减租四分之一。\n象林蛮区怜等攻县寺，杀长吏。交趾刺史樊演发交趾、九眞兵万馀人救之；兵士惮远役，秋七月，二郡兵反，攻其府。府虽击破反者，而蛮势转盛。\n冬十月甲申，上行幸长安。扶风田弱荐同郡法眞博通内、外学，隐居不仕，宜就加衮职。帝虚心欲致之，前后四徵，终不屈。友人郭正称之曰：「法眞名可得闻，身难得而见。逃名而名我随，避名而名我追，可谓百世之师者矣！」眞，雄之子也。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "太尉王龚以中常侍张昉等专弄国权，欲奏诛之。宗亲有以杨震行事谏之者，龚乃止。\n十二月乙亥，上还自长安。\n三年春二月乙亥，京师及金城、陇西地震，二郡山崩。\n夏闰四月己酉，京师地震。\n五月，吴郡丞羊珍反，攻郡府；太守王衡破斩之。\n侍御史贾昌与州郡幷力讨区怜，不尅，为所攻围；岁馀，兵谷不继。帝召公卿百官及四府掾属问以方略；皆议遣大将，发荆、扬、兖、豫四万人赴之。李固驳曰：「若荆、扬无事，发之可也。今二州盗贼磐结不散，武陵、南郡蛮夷未辑，长沙、桂阳数被徵发，如复扰动，必更生患，其不可一也。又，兖、豫之人卒被徵发，远赴万里，无有还期，诏书迫促，必致叛亡，其不可二也。南州水土温暑，加有瘴气，致死亡者十必四五，其不可三也。远涉万里，士卒疲劳，比至岭南，不复堪鬭，其不可四也。军行三十里为程，而去日南九千馀里，三百日乃到，计人禀五升，用米六十万斛，不计将吏驴马之食，但负甲自致，费便若此，其不可五也。设军所在，死亡必衆，旣不足御敌，当复更发，此为刻割心腹以补四支，其不可六也。九眞、日南相去千里，发其吏民犹尚不堪，何况乃苦四州之卒以赴万里之艰哉！其不可七也。前中郎将尹就讨益州叛羌，益州谚曰：『虏来尚可，尹来杀我。』后就徵还，以兵付刺史张乔；乔因其将吏，旬月之间破殄寇虏。此发将无益之效，州郡可任之验也。宜更选有勇略仁惠任将帅者，以为刺史、太守，悉使共住交趾。今日南兵单无谷，守旣不足，战又不能，可一切徙其吏民，北依交趾，事静之后，乃命归本；还募蛮夷使自相攻，转输金帛以为其资；有能反间致头首者，许以封侯裂土之赏。故幷州刺史长沙祝良，性多勇决，又南阳张乔，前在益州有破虏之功，皆可任用。昔太宗就加魏尚为云中守，哀帝卽拜龚舍为泰山守；宜卽拜良等，便道之官。」四府悉从固议，卽拜祝良为九眞太守，张乔为交趾刺史。乔至，开示慰诱，并皆降散。良到九眞，单车入贼中，设方略，招以威信，降者数万人，皆为良筑起府寺。由是岭外复平。\n秋八月己未，司徒黄尚免。九月己酉，以光禄勋长沙刘寿为司徒。\n丙戌，令大将军、三公举刚毅、武猛、谋谟任将帅者各二人，特进、卿、校尉各一人。\n初，尚书令左雄荐冀州刺史周举为尚书；旣而雄为司隶校尉，举故冀州刺史冯直任将帅。直尝坐臧受罪，举以此劾奏雄。雄曰：「诏书使我选武猛，不使我选清高。」举曰：「诏书使君选武猛，不使君选贪汚也！」雄曰：「进君，适所以自伐也。」举曰：「昔赵宣子任韩厥为司马，厥以军法戮宣子仆，宣子谓诸大夫曰：『可贺我矣！吾选厥也任其事。』今君不以举之不才误升诸朝，不敢阿君以为君羞；不寤君之意与宣子殊也。」雄悦，谢曰：「吾尝事冯直之父，又与直善；今宣光以此奏吾，是吾之过也！」天下益以此贤之。\n是时，宦官竞卖恩势，唯大长秋良贺清俭退厚。及诏举武猛，贺独无所荐。帝问其故，对曰：「臣生自草茅，长于宫掖，旣无知人之明，又未尝交加士类。昔衞鞅因景监以见，有识知其不终。今得臣举者，匪荣伊辱，是以不敢！」帝由是赏之。\n冬十月，烧当羌那离等三千馀骑寇金城，校尉马贤击破之。\n十二月戊戌朔，日有食之。\n大将军商以小黄门南阳曹节等用事于中，遣子冀、不疑与为交友；而宦官忌其宠，反欲陷之。中常侍张逵、蘧政、杨定等与左右连谋，共谮商及中常侍曹腾、孟贲，云「欲徵诸王子，图议废立，请收商等案罪。」帝曰：「大将军父子，我所亲，腾、贲，我所爱，必无是，但汝曹共妒之耳。」逵等知言不用，惧迫，遂出，矫诏收缚腾、贲于省中。帝闻，震怒，敕宦者李歙急呼腾、贲释之；收逵等下狱。\n四年春正月庚辰，逵等伏诛；事连弘农太守张凤、安平相杨皓，皆坐死；辞所连染，延及在位大臣。商惧多侵枉，乃上疏曰：「《春秋》之义，功在元帅，罪止首恶。大狱一起，无辜者衆，死囚久系，纤微成大，非所以顺迎和气，平政成化也。宜早讫竟，以止逮捕之烦。」帝纳之，罪止坐者。\n二月，帝以商少子虎贲中郎将不疑为步兵校尉。商上书辞曰：「不疑童孺，猥处成人之位。昔晏平仲辞鄁殿以安其富，公仪休不受鱼飧以定其位；臣虽不才，亦愿固福禄于圣世！」上乃以不疑为侍中、奉车都尉。\n三月乙亥，京师地震。\n烧当羌那离等复反；夏四月癸卯，护羌校尉马贤讨斩之，获首虏千二百馀级。\n戊午，赦天下。\n五月戊辰，封故济北惠王寿子安为济北王。\n秋八月，太原旱。\n五年春二月戊申，京师地震。\n南匈奴句龙王吾斯、车纽等反，寇西河；招诱右贤王合兵围美稷，杀朔方、代郡长吏。夏五月，度辽将军马续与中郎将梁并等发边兵及羌、胡合二万馀人掩击，破之。吾斯等复更屯聚，攻没城邑。天子遣使责让单于；单于本不预谋，乃脱帽避帐，诣并谢罪。并以病徵，五原太守陈龟代为中郎将。龟以单于不能制下，逼迫单于及其弟左贤王皆令自杀。龟又欲徙单于近亲于内郡，而降者遂更狐疑。龟坐下狱，免。\n大将军商上表曰：「匈奴寇畔，自知罪极；穷鸟困兽，皆知救死，况种类繁炽，不可单尽。今转运日增，三军疲苦，虚内给外，非中国之利。度辽将军马续，素有谋谟，且典边日久，深晓兵要；每得续书，与臣策合。宜令续深沟高垒，以恩信招降，宣示购赏，明为期约，如此，则丑类可服，国家无事矣！」帝从之，乃诏续招降畔虏。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "己丑晦，日有食之。\n初，那离等旣平，朝廷以来机为幷州刺史，刘秉为凉州刺史。机等天性虐刻，多所扰发；且冻、傅难种羌遂反，攻金城，与杂种羌、胡大寇三辅，杀害长吏。机等并坐徵。于是拜马贤为征西将军，以骑都尉耿叔为副，将左右羽林五校士及诸州郡兵十万人屯汉阳。\n九月，令扶风、汉阳筑陇道坞三百所，置屯兵。\n辛未，太尉王龚以老病罢。\n且冻羌寇武都，烧陇关。\n壬午，以太常桓焉为太尉。\n匈奴句龙吾斯等立车纽为单于，东引乌桓，西收羌、胡等数万人攻破京兆虎牙营，杀上郡都尉及军司马，遂寇掠幷、凉、幽、冀四州。乃徙西河治离石，上郡治夏阳，朔方治五原。十二月，遣使匈奴中郎将张耽将幽州、乌桓诸郡营兵击车纽等，战于马邑，斩首三千级，获生口甚衆。车纽乞降，而吾斯犹率其部曲与乌桓寇钞。\n初，上命马贤讨西羌，大将军商以为贤老，不如太中大夫宋汉；帝不从。汉，由之子也。贤到军，稽留不进。武都太守马融上疏曰：「今杂种诸羌转相钞盗，宜及其未幷，亟遣深入，破其支党；而马贤等处处留滞。羌、胡百里望尘，千里听声，今逃匿避回，漏出其后，则必侵寇三辅，为民大害。臣愿请贤所不可，用关东兵五千，裁假部队之号，尽力率厉，埋根、行首以先吏士；三旬之中，必克破之。臣又闻吴起为将，暑不张盖，寒不披裘；今贤野次垂幕，珍肴杂遝，儿子侍妾，事与古反。臣惧贤等专守一城，言攻于西而羌出于东，且其将士将不堪命，必有高克溃叛之变也。」安定人皇甫规亦见贤不恤军事，审其必败，上书言状。朝廷皆不从。\n六年春正月丙子，征西将军马贤与且冻羌战于射姑山，贤军败；贤及二子皆没，东、西羌遂大合。闰月，巩唐羌寇陇西，遂及三辅，烧园陵，杀掠吏民。\n二月丁巳，有星孛于营室。\n三月，上巳，大将军商大会宾客，宴于雒水；酒阑，继以《䪥露之歌》。从事中郎周举闻之，叹曰：「此所谓哀乐失时，非其所也，殃将及乎！」\n武都太守赵冲追击巩唐羌，斩首四百馀级，降二千馀人。诏冲督河西四郡兵为节度。\n安定上计掾皇甫规上疏曰：「臣比年以来，数陈便宜：羌戎未动，策其将反；马贤始出，知其必败；误中之言，在可考校。臣每惟贤等拥衆四年，未有成功，县师之费，且日亿计，出于平民，回入奸吏，故江湖之人，羣为盗贼，青、徐荒饥，襁负流散。夫羌戎溃叛，不由承平，皆因边将失于绥御，乘常守安则加侵暴，苟竞小利则致大害，微胜则虚张首级，军败则隐匿不言。军士劳怨，困于猾吏，进不得快战以徼功，退不得温饱以全命，饿死沟渠，暴骨中原；徒见王师之出，不闻振旅之声。酋豪泣血，惊惧生变，是以安不能久，叛则经年，臣所以搏手扣心而增叹者也！愿假臣两营、二郡，屯列坐食之兵五千，出其不意，与赵冲共相首尾。土地山谷，臣所晓习；兵势巧便，臣已更之；可不烦方寸之印，尺帛之赐，高可以涤患，下可以纳降。若谓臣年少、官轻，不足用者，凡诸败将，非官爵之不高，年齿之不迈。臣不胜至诚，没死自陈！」帝不能用。\n庚子，司空郭虔免。丙午，以太仆赵戒为司空。\n夏，使匈奴中郎将张耽、度辽将军马续率鲜卑到谷城，击乌桓于通天山，大破之。\n巩唐羌寇北地。北地太守贾福与赵冲击之，不利。\n秋八月，乘氏忠侯梁商病笃，敕子冀等曰：「吾生无以辅益朝廷，死何可耗费帑藏！衣衾、饭含、玉匣、珠贝之属，何益朽骨！百僚劳扰，纷华道路，祇增尘垢耳。宜皆辞之。」丙辰，薨；帝亲临丧。诸子欲从其诲，朝廷不听，赐以东园秘器、银镂、黄肠、玉匣。及葬，赐轻车、介士，中宫亲送。帝至宣阳亭，瞻望车骑。壬戌，以河南尹、乘氏侯梁冀为大将军，冀弟侍中不疑为河南尹。\n臣光曰：成帝不能选任贤俊，委政舅家，可谓暗矣；犹知王立之不材，弃而不用。顺帝援大柄，授之后族，梁冀顽嚚凶暴，著于平昔，而使之继父之位，终于悖逆，荡覆汉室；校于成帝，暗又甚焉！\n初，梁商病笃，帝亲临幸，问以遗言。对曰：「臣从事中郎周举，清高忠正，可重任也。」由是拜举谏议大夫。\n九月，诸羌寇武威。\n辛亥晦，日有食之。\n冬十月癸丑，以羌寇充斥，凉部震恐，复徙安定居扶风，北地居冯翊。十一月庚子，以执金吾张乔行车骑将军事，将兵万五千人屯三辅。\n荆州盗贼起，弥年不定；以大将军从事中郎李固为荆州刺史。固到，遣吏劳问境内，赦寇盗前衅，与之更始。于是贼帅夏密等率其魁党六百馀人自缚归首，固皆原之，遣还，自相招集，开示威法；半岁间，馀类悉降，州内清平。奏南阳太守高赐等臧秽；赐等重赂大将军梁冀，冀为之千里移檄，而固持之愈急，冀遂徙固为泰山太守。时泰山盗贼屯聚历年，郡兵常千人追讨，不能制；固到，悉罢遣归农，但选留任战者百馀人，以恩信招诱之。未满岁，贼皆弭散。\n汉安元年春正月癸巳，赦天下，改元。\n秋八月，南匈奴句龙吾斯与薁鞬、台耆等复反，寇掠幷部。\n丁卯，遣侍中河内杜乔、周举、守光禄大夫周栩、冯羡、魏郡栾巴、张纲、郭遵、刘班分行州郡，表贤良，显忠勤；其贪汚有罪者，刺史、二千石驿马上之，墨绶以下便辄收举。乔等受命之部，张纲独埋其车轮于雒阳都亭，曰：「豺狼当路，安问狐狸！」遂劾奏「大将军冀、河南尹不疑，以外戚蒙恩，居阿衡之任，而专肆贪叨，纵恣无极，谨条其无君之心十五事，斯皆臣子所切齿者也。」书御，京师震竦。时皇后宠方盛，诸梁姻戚满朝，帝虽知纲言直，不能用也。杜乔至兖州，表奏泰山太守李固政为天下第一，上徵固为将作大匠。八使所劾奏，多梁冀及宦者亲党；互为请救，事皆寝遏。侍御史河南种暠疾之，复行案举。廷尉吴雄、将作大匠李固亦上言：「八使所纠，宜急诛罚。」帝乃更下八使奏章，令考正其罪。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "是时，二千石长吏有能政者，有雒阳令任峻、冀州刺史京兆苏章、胶东相陈留吴佑。雒阳令自王涣之后，皆不称职；峻能选用文武吏，各尽其用，发奸不旋踵，民间不畏吏，其威禁猛于涣，而文理政敎不如也。章为冀州刺史；有故人为清河太守，章行部，欲案其奸臧，乃请太守为设酒肴，陈平生之好甚欢。太守喜曰：「人皆有一天，我独有二天！」章曰：「今夕苏孺文与故人饮者，私恩也；明日冀州刺史案事者，公法也。」遂举正其罪；州境肃然。后以摧折权豪忤旨，坐免。时天下日敝，民多愁苦，论者日夜称章，朝廷遂不能复用也。佑为胶东相，政崇仁简，民不忍欺。啬夫孙性，私赋民钱，市衣以进其父，父得而怒曰：「有君如是，何忍欺之！」促归伏罪。性慙惧诣閤，持衣自首。佑屛左右问其故，性具谈父言。佑曰：「掾以亲故受汚秽之名，所谓『观过斯知仁矣。』」使归谢其父，还以衣遗之。\n冬十月辛未，太尉桓焉、司徒刘寿免。\n罕羌邑落五千馀户诣赵冲降，唯烧何种据参䜌未下。甲戌，罢张乔军屯。\n十一月壬午，以司隶校尉下邳赵峻为太尉，大司农胡广为司徒。\n二年夏四月庚戌，护羌校尉赵冲与汉阳太守张贡击烧当羌于参䜌，破之。\n六月丙寅，立南匈奴守义王兜楼储为呼兰若尸逐就单于。时兜楼储在京师，上亲临轩授玺绶，引上殿，赐车马、器服、金帛甚厚。诏太常、大鸿胪与诸国侍子于广阳门外祖会，飨赐、作乐、角抵、百戏。\n冬闰十月，赵冲击烧当羌于阿阳，破之。\n十一月，使匈奴中郎扶风马寔遣人刺杀句龙吾斯。\n凉州自九月以来，地百八十震，山谷坼裂，坏败城寺，民压死者甚衆。\n尚书令黄琼以前左雄所上孝廉之选，专用儒学、文吏，于取士之义犹有所遗，乃奏增孝悌及能从政为四科；帝从之。\n建康元年，\n春，护羌从事马玄为诸羌所诱，将羌衆亡出塞，领护羌校尉衞琚追击玄等，斩首八百馀级。赵冲复追叛羌到建威鸇阴河；军渡竟，所将降胡六百馀人叛走；冲将数百人追之，遇羌伏兵，与战而殁。冲虽死，而前后多所斩获，羌遂衰耗。诏封冲子为义阳亭侯。\n夏四月，使匈奴中郎将马寔击南匈奴左部，破之。于是胡、羌、乌桓悉诣寔降。\n辛巳，立皇子炳为太子，改元，赦天下。太子居承光宫，帝使侍御史种暠监太子家。中常侍高梵从中单驾出迎太子，时太傅杜乔等疑不欲从而未决，暠乃手剑当车曰：「太子，国之储副，人命所系。今常侍来，无诏信，何以知非奸邪？今日有死而已！」梵辞屈，不敢对，驰还奏之。诏报，太子乃得去。乔退而叹息，愧暠临事不惑；帝亦嘉其持重，称善者良久。\n扬、徐盗贼羣起，盘互连岁。秋八月，九江范容、周生等寇掠城邑，屯据历阳，为江、淮巨患；遣御史中丞冯绲督州兵讨之。\n庚午，帝崩于玉堂前殿。太子卽皇帝位，年二岁。尊皇后曰皇太后。太后临朝。丁丑，以太尉赵峻为太傅，大司农李固为太尉，参录尚书事。\n九月丙午，葬孝顺皇帝于宪陵，庙曰敬宗。\n是日，京师及太原、雁门地震。\n庚戌，诏举贤良方正之士，策问之。皇甫规对曰：「伏惟孝顺皇帝初勤王政，纪纲四方，几以获安；后遭奸僞，威分近习，受赂卖爵，宾客交错，天下扰扰，从乱如归，官民并竭，上下穷虚。陛下体兼乾坤，聪哲纯茂，摄政之初，拔用忠贞，其馀维纲，多所改正，远近翕然望见太平，而灾异不息，寇贼纵横，殆以奸臣权重之所致也。其常侍尤无状者，宜亟黜遣，披扫凶党，收入财贿，以塞痛怨，以答天诫。大将军冀、河南尹不疑，亦宜增修谦节，辅以儒术，省去游娱不急之务，割减庐第无益之饰。夫君者，舟也；民者，水也；羣臣，乘舟者也；将军兄弟，操檝者也。若能平志毕力，以度元元，所谓福也；如其怠弛，将沦波涛，可不愼乎！夫德不称禄，犹凿墉之趾以益其高，岂量力审功，安固之道哉！凡诸宿猾、酒徒、戏客，皆宜贬斥，以惩不轨；令冀等深思得贤之福，失人之累。」梁冀忿之，以规为下第，拜郎中；托疾，免归，州郡承冀旨，几陷死者再三，遂沈废于家，积十馀年。\n扬州刺史尹耀、九江太守邓显讨范容等于历阳，败殁。\n冬十月，日南蛮夷复反，攻烧县邑。交趾刺史九江夏方招诱降之。\n十一月，九江盗贼徐凤、马勉攻烧城邑；凤称无上将军，勉称皇帝，筑营于当涂山中，建年号，置百官。\n十二月，九江贼黄虎等攻合肥。\n是岁，羣盗发宪陵。\n孝冲皇帝\n永嘉元年，\n春正月戊戌，帝崩于玉堂前殿。梁太后以扬、徐盗贼方盛，欲须所徵诸王侯到乃发丧。太尉李固曰：「帝虽幼少，犹天下之父。今日崩亡，人神感动，岂有人子反共掩匿乎！昔秦皇沙丘之谋及近日北鄕之事，皆秘不发丧，此天下大忌，不可之甚者也！」太后从之，卽暮发丧。\n徵清河王蒜及渤海孝王鸿之子缵皆至京师。蒜父曰清河恭王延平；延平及鸿皆乐安夷王宠之子，千乘贞王伉之孙也。清河王为人严重，动止有法度，公卿皆归心焉。李固谓大将军冀曰：「今当立帝，宜择长年，高明有德，任亲政事者，愿将军审详大计，察周、霍之立文、宣，戒邓、阎之利幼弱！」冀不从，与太后定策禁中。丙辰，冀持节以王青盖车迎缵入南宫。丁巳，封为建平侯。其日，卽皇帝位，年八岁。蒜罢归国。\n将卜山陵，李固曰：「今处处寇贼，军兴费广，新创宪陵，赋发非一；帝尚幼小，可起陵于建陵茔内，依康陵制度。」太后从之。己未，葬孝冲皇帝于怀陵。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "初，顺帝时所除官多不以次；及固在事，奏免百馀人。此等旣怨，又希望冀旨，遂共作发章诬奏固曰：「太尉李固，因公假私，依正行邪，离间近戚，自隆支党。大行在殡，路人掩涕，固独胡粉饰貌，搔头弄姿，盘旋偃仰，从容治步，曾无惨怛伤悴之心。山陵未成，违矫旧政，善则称己，过则归君；斥逐近臣，不得侍送。作威作福，莫固之甚矣！夫子罪莫大于累父，臣恶莫深于毁君，固之过衅，事合诛辟。」书奏，冀以白太后，使下其书；太后不听。\n广陵贼张婴复聚衆数千人反，据广陵。\n二月乙酉，赦天下。\n西羌叛乱积年，费用八十馀亿。诸将多断盗牢禀，私自润入，皆以珍宝货赂左右。上下放纵，不恤军事，士卒不得其死者，白骨相望于野。左冯翊梁并以恩信招诱叛羌；离湳、狐奴等五万馀户皆诣并降，陇右复平。\n太后以徐、扬盗贼益炽，博求将帅。三公举涿令北海滕抚有文武才；诏拜抚九江都尉，与中郎将赵序助冯绲，合州郡兵数万人共讨之。又广开赏募，钱、邑各有差。又议遣太尉李固，未及行。三月，抚等进击衆贼，大破之，斩马勉、范容、周生等千五百级。徐凤以馀衆烧东城县。夏五月，下邳人谢安应募，率其宗亲设伏击凤，斩之。封安为平鄕侯。拜滕抚中郎将，督扬、徐二州事。\n丙辰，诏曰：「孝殇皇帝卽位逾年，君臣礼成。孝安皇帝承袭统业，而前世遂令恭陵在康陵之上，先后相逾，失其次序。今其正之！」\n六月，鲜卑寇代郡。\n秋，庐江盗贼攻寻阳，又攻盱台。滕抚遣司马王章击破之。\n九月庚戌，太傅赵峻薨。\n滕抚进击张婴，冬十一月丙午，破婴，斩获千馀人。丁未，中郎将赵序坐畏懦、诈增首级，弃市。\n历阳贼华孟自称黑帝，攻杀九江太守杨岑。滕抚进击，破之，斩孟等三千八百级，虏获七百馀人。于是东南悉平，振旅而还。以抚为左冯翊。\n永昌太守刘君世，铸黄金为文蛇，以献大将军冀；益州刺史种暠纠发逮捕，驰传上言。冀由是恨暠。会巴郡人服直聚党数百人，自称天王，暠与太守应承讨捕，不克，吏民多被伤害；冀因此陷之，传逮暠、承。李固上疏曰：「臣伏闻讨捕所伤，本非暠、承之意，实由县吏惧法畏罪，迫逐深苦，致此不详。比盗贼羣起，处处未绝。暠、承以首举大奸而相随受罪，臣恐沮伤州县纠发之意，更共饰匿，莫复尽心！」太后省奏，乃赦暠、承罪，免官而已。金蛇输司农，冀从大司农杜乔借观之，乔不肯与；冀小女死，令公卿会丧，乔独不往；冀由是衔之。", "output": ["翻译内容"]}]