[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第八十八端明殿学士兼翰林侍读学士朝散大夫右谏议大夫充集贤殿修撰权判西京留司御史台上柱国河内郡开国侯食邑一千三百户食实封四百户赐紫金鱼袋臣司马光奉敕编集\n后学天台胡三省音注晋纪十\n孝怀皇帝下\n永嘉六年春正月，汉呼延后卒，諡曰武元。\n汉鎭北将军靳冲、平北将军卜珝寇幷州；辛未，围晋阳。\n甲戌，汉主聪以司空王育、尚书令任顗女为左、右昭仪，中军大将军王彰、中书监范隆、左仆射马景女皆为夫人，右仆射朱纪女为贵妃，皆金印紫绶。聪将纳太保刘殷女，太弟义固谏。聪以问太宰延年、太傅景，皆曰：「太保自云刘康公之后，与陛下殊源，纳之何害！」聪悦，拜殷二女英、娥为左右贵嫔，位在昭仪上。又纳殷女孙四人皆为贵人，位次贵妃。于是六刘之宠倾后宫，聪希复出外，事皆中黄门奏决。\n故新野王歆牙门将胡亢聚衆于竟陵，自号楚公，寇掠荆土，以歆南蛮司马新野杜曾为竟陵太守。曾勇冠三军，能被甲游于水中。\n二月壬子朔，日有食之。\n石勒筑垒于葛陂，课农造舟，将攻建业。琅邪王睿大集江南之衆于寿春，以鎭东长史纪瞻为扬威将军，都督诸军以讨之。\n会大雨，三月不止，勒军中饥疫，死者太半，闻晋军将至，集将佐议之。右长史刁膺请先送款于睿，求扫平河朔以自赎，俟其军退，徐更图之，勒愀然长啸。中坚将军夔安请就高避水，勒曰：「将军何怯邪！」孔苌等三十馀将请各将兵分道夜攻寿春，斩吴将头，据其城，食其粟，要以今年破丹阳，定江南。勒笑曰：「是勇将之计也！」各赐铠马一疋。顾谓张宾曰：「于君意何如？」宾曰：「将军攻陷京师，囚执天子，杀害王公，妻略妃主，擢将军之发，不足以数将军之罪，柰何复相臣奉乎！去年旣杀王弥，不当来此；今天降霖雨于数百里中，示将军不应留此也。邺有三台之固，西接平阳，山河四塞，北徙据之，以经营河北，河北旣定，天下无处将军之右者矣。晋之保寿春，畏将军往攻之耳；彼闻吾去，喜于自全，何暇追袭吾后，为吾不利邪！将军宜使辎重从北道先发，将军引大兵向寿春。辎重旣远，大兵徐还，何忧进退无地乎！」勒攘袂鼓髥曰：「张君计是也！」责刁膺曰：「君旣相辅佐，当共成大功，柰何遽劝孤降！此策应斩！然素知君怯，特相宥耳。」于是黜膺为将军，擢宾为右长史，号曰「右侯」。\n勒引兵发葛陂，遣石虎帅骑二千向寿春，遇晋运船，虎将士争取之，为纪瞻所败。瞻追奔百里，前及勒军，勒结陈待之；瞻不敢击，退还寿春。\n汉主聪封帝为会稽郡公，加仪同三司。聪从容谓帝曰：「卿昔为豫章王，与王武子造卿，武子称朕于卿，卿言闻其名久矣，赠朕柘弓银硏；卿颇记否？」帝曰：「臣安敢忘之！但恨尔日不早识龙颜！」聪曰：「卿家骨肉何相残如此？」帝曰：「大汉将应天受命，故为陛下自相驱除，此殆天意，非人事也！且臣家若能奉武皇帝之业，九族敦睦，陛下何由得之！」聪喜，以小刘贵人妻帝，曰：「此名公之孙也，卿善遇之。」\n代公猗卢遣兵救晋阳，三月乙未，汉兵败走。卜珝之卒先奔，靳冲擅收珝，斩之；聪大怒，遣使持节斩冲。\n聪纳其舅子辅汉将军张寔二女徽光、丽光为贵人，太后张氏之意也。\n凉州主簿马鲂说张轨：「宜命将出师，翼戴帝室。」轨从之，驰檄关中，共尊辅秦王；且言：「今遣前锋督护宋配帅步骑二万，径趋长安；西中郎将寔帅中军三万，武威太守张琠帅胡骑二万，络绎继发。」\n夏四月丙寅，征南将军山简卒。\n汉主聪封其子敷为渤海王，骥为济南王，鸾为燕王，鸿为楚王，劢为齐王，权为秦王，操为魏王，持为赵王。\n聪以鱼蟹不供，斩左都水使者襄陵王摅；作温明、徽光二殿未成，斩将作大匠望都公靳陵。观渔于汾水，昏夜不归。中军大将军王彰谏曰：「比观陛下所为，臣实痛心疾首。今愚民归汉之志未专，思晋之心犹盛，刘琨咫尺，刺客纵横；帝王轻出，一夫敌耳。愿陛下改往修来，则亿兆幸甚！」聪大怒，命斩之；王夫人叩头乞哀，乃囚之。太后张氏以聪刑罚过差，三日不食；太弟义、单于粲舆榇切谏。聪怒曰：「吾岂桀、纣，而汝辈生来哭人！」太宰延年、太保殷等公卿、列侯百馀人，皆免冠涕泣曰：「陛下功高德厚，旷世少比，往也唐、虞，今则陛下。而顷来以小小不供，亟斩王公；直言忤旨，遽囚大将。此臣等窃所未解，故相与忧之，忘寝与食。」聪慨然曰：「朕昨大醉，非其本心，微公等言之，朕不闻过。」各赐帛百匹，使侍中持节赦彰曰：「先帝赖君如左右手，君著勋再世，朕敢忘之！此段之过，希君荡然。君能尽怀忧国，朕所望也。今进君骠骑将军、定襄郡公，后有不逮，幸数匡之！」\n王弥旣死，汉安北将军赵固、平北将军王桑恐为石勒所幷，欲引兵归平阳，军中乏粮，士卒相食，乃自䂭硗津西渡。刘琨以兄子演为魏郡太守，鎭邺，桑恐演邀之，遣长史临深为质于琨。琨以固为雍州刺史，桑为豫州刺史。\n贾疋等围长安数月，汉中山王曜连战皆败，驱掠士女八万馀口，奔于平阳。秦王业自雍入于长安。五月，汉王聪贬曜为龙骧大将军，行大司马。聪使河内王粲攻傅祗于三渚，右将军刘参攻郭默于怀；会祗病薨，城陷，粲迁祗子孙幷其士民二万馀户于平阳。\n六月，汉主聪欲立贵嫔刘英为皇后；张太后欲立贵人张徽光，聪不得已，许之。英寻卒。\n汉大昌文献公刘殷卒。殷为相，不犯颜忤旨，然因事进规，补益甚多。汉主聪每与羣臣议政事，殷无所是非；羣臣出，殷独留，为聪敷畅条理，商榷事宜，聪未尝不从之。殷常戒子孙曰：「事君当务几谏。凡人尚不可面斥其过，况万乘乎！夫几谏之功，无异犯颜，但不彰君之过，所以为优耳。」官至侍中、太保、录尚书，赐剑履上殿、入朝不趋、乘舆入殿。然殷在公卿间，常恂恂有卑让之色，故能处骄暴之国，保其富贵，不失令名，以寿考自终。\n汉主聪以河间王易为车骑将军，彭城王翼为衞将军，并典兵宿衞。高平王悝为征南将军，鎭离石；济南王骥为征西将军，筑西平城以居之；魏王操为征东将军，鎭蒲子。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "石勒自葛陂北行，所过皆坚壁清野，虏掠无所获，军中饥甚，士卒相食。至东燕，闻汲郡向冰聚衆数千壁枋头，勒将济河，恐冰邀之。张宾曰：「闻冰船尽在渎中未上，宜遣轻兵间道袭取，以济大军，大军旣济，冰必可擒也。」秋七月，勒使支雄、孔苌自文石津缚筏潜渡，取其船。勒引兵自棘津济河，击冰，大破之，尽得其资储，军势复振，遂长驱至邺。刘演保三台以自固，临深、牟穆等复帅其衆降于勒。\n诸将欲攻三台，张宾曰：「演虽弱，衆犹数千，三台险固，攻之未易猝拔，舍而去之，彼将自溃。方今王彭祖、刘越石，公之大敌也，宜先取之，演不足顾也。且天下饥乱，明公虽拥大兵，游行羁旅，人无定志，非所以保万全，制四方也。不若择便地而据之，广聚粮储，西禀平阳以图幽、幷，此霸王之业也。邯郸、襄国，形胜之地，请择一而都之。」勒曰：「右侯之计是也！」遂进据襄国。\n宾复言于勒曰：「今吾居此，彭祖、越石所深忌也，恐城堑未固，资储未广，二寇交至。宜亟收野谷，且遣使至平阳，具陈鎭此之意。」勒从之，分命诸将攻冀州，郡县壁垒多降，运其谷以输襄国；且表于汉主聪，聪以勒为都督冀·幽·幷·营四州诸军事、冀州牧，进封上党公。\n刘琨移檄州郡，期以十月会平阳，击汉。琨素奢豪，喜声色。河南徐润以音律得幸于琨，琨以为晋阳令。润骄恣，干预政事；护军令狐盛数以为言，且劝琨杀之，琨不从。润谮盛于琨，琨数盛，杀之。琨母曰：「汝不能驾御豪杰以恢远略，而专除胜己，祸必及我。」\n盛子泥奔汉，具言虚实。汉主聪大喜，遣河内王粲、中山王曜将兵寇幷州，以令狐泥为鄕导。琨闻之，东出，收兵于常山及中山，使其将郝诜、张乔将兵拒粲，且遣使求救于代公猗卢。诜、乔俱败死。粲、曜乘虚袭晋阳，太原太守高乔、幷州别驾郝聿以晋阳降汉。八月庚戌，琨还救晋阳，不及，帅左右数十骑奔常山。辛亥，粲、曜入晋阳。壬子，令狐泥杀琨父母。\n粲、曜送尚书卢志、侍中许遐、太子右衞率崔玮于平阳。聪复以曜为车骑大将军，以前将军刘丰为幷州刺史，鎭晋阳。九月，聪以卢志为太弟太师，崔玮为太傅，许遐为太保，高乔、令狐泥皆为武衞将军。\n己卯，汉衞尉梁芬奔长安。\n辛巳，贾疋等奉秦王业为皇太子，建行台于长安，登坛告类，建宗庙、社稷，大赦。以阎鼎为太子詹事，总摄百揆；加贾疋征西大将军，以秦州刺史、南阳王保为大司马。命司空荀藩督摄远近，光禄大夫荀组领司隶校尉、行豫州刺史，与藩共保开封。\n秦州刺史裴苞据险以拒凉州兵，张寔、宋配等击破之，苞奔柔凶坞。\n冬十月，汉主聪封其子恒为代王，逞为吴王，朗为颍川王，皋为零陵王，旭为丹阳王，京为蜀王，坦为九江王，晃为临川王；以王育为太保，王彰为太尉，任顗为司徒，马景为司空，朱纪为尚书令，范隆为左仆射，呼延晏为右仆射。\n代公猗卢遣其子六修及兄子普根、将军衞雄、范班、箕澹帅衆数万为前锋以攻晋阳，猗卢自帅衆二十万继之，刘琨收散卒数千为之鄕导。六修与汉中山王曜战于汾东，曜兵败，坠马，中七创。讨虏将军傅虎以马授曜，曜不受，曰：「卿当乘以自免，吾创已重，自分死此。」虎曰：「虎蒙大王识拔至此，常思效命，今其时矣。且汉室初基，天下可无虎，不可无大王也！」乃扶曜上马，驱令渡汾，自还战死。曜入晋阳，夜，与大将军粲、鎭北大将军丰掠晋阳之民，逾蒙山而归。十一月，猗卢追之，战于蓝谷，汉兵大败，擒刘丰，斩邢延等三千馀级，伏尸数百里。猗卢因大猎寿阳山，陈阅皮肉，山为之赤。刘琨自营门步入拜谢，固请进军。猗卢曰：「吾不早来，致卿父母见害，诚以相愧。今卿已复州境，吾远来，士马疲弊，且待后举，刘聪未可灭也。」遗琨马、牛、羊各千馀疋，车百乘而还，留其将箕澹、段繁等戍晋阳。\n琨徙居阳曲，招集亡散。卢谌为刘粲参军，亡归琨，汉人杀其父志及弟谧、诜；赠傅虎幽州刺史。\n十二月，汉主聪立皇后张氏，以其父寔为左光禄大夫。\n彭仲荡之子天护帅羣胡攻贾疋，天护阳不胜而走，疋追之，夜坠涧中，天护执而杀之。汉以天护为凉州刺史。衆推始平太守麴允领雍州刺史。阎鼎与京兆太守梁综争权，鼎遂杀综。麴允与抚夷护军索綝、冯翊太守梁肃合兵攻鼎，鼎出奔雍，为氐窦首所杀。\n广平游纶、张豺拥衆数万，据苑鄕，受王浚假署；石勒遣夔安、支雄等七将攻之，破其外垒。浚遣督护王昌帅诸军及辽西公段疾陆眷、疾陆眷弟匹磾、文鸯、从弟末柸部衆五万攻勒于襄国。\n疾陆眷屯于渚阳，勒遣诸将出战，皆为疾陆眷所败。疾陆眷大造攻具，将攻城，勒衆甚惧。勒召将佐谋之曰：「今城堑未固，粮储不多，彼衆我寡，外无救援，吾欲悉衆与之决战，可如？」诸将皆曰：「不如坚守以疲敌，待其退而击之。」张宾、孔苌曰：「鲜卑之种，段氏最为勇悍，而末柸尤甚，其锐卒皆在末柸所。今闻疾陆眷刻日攻北城，其大衆远来，战鬬连日，谓我孤弱，不敢出战，意必懈惰，宜且勿出，示之以怯，凿北城为突门二十馀道，俟其来至，列守未定，出其不意，直冲末柸帐，彼必震骇，不暇为计，破之必矣。末柸败，则其馀不攻而溃矣。」勒从之，密为突门。旣而疾陆眷攻北城，勒登城望之，见其将士或释仗而寝，乃命孔苌督锐卒自突门出击之，城上鼓噪以助其势。苌攻末柸帐，不能克而退。末柸逐之，入其垒门，为勒衆所获，疾陆眷等军皆退走。苌乘胜追击，枕尸三十馀里，获铠马五千匹。疾陆眷收其馀衆，还屯渚阳。\n勒质末柸，遣使求和于疾陆眷，疾陵眷许之。文鸯谏曰：「今以末柸一人之故而纵垂亡之虏，得无为王彭祖所怨，招后患乎！」疾陆眷不从，复以铠马金银赂勒，且以末柸三弟为质而请末柸。诸将皆劝勒杀末柸，勒曰：「辽西鲜卑健国也，与我素无仇雠，为王浚所使耳。今杀一人而结一国之怨，非计也。归之，必深德我，不复为浚用矣。」乃厚以金帛报之，遣石虎与疾陆眷盟于渚阳，结为兄弟。疾陆眷引归，王昌不能独留，亦引兵还蓟。勒召末柸，与之燕饮，誓为父子，遣还辽西。末柸在涂，日南向而拜者三。由是段氏专心附勒，王浚之势遂衰。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "是岁，大疫。\n王澄少与兄衍名冠海内，刘琨谓澄曰：「卿形虽散朗，而内实动侠，以此处世，难得其死。」及在荆州，悦成都内史王机，谓为己亚，使之内综心膂，外为爪牙。澄屡为杜弢所败，望实俱损，犹傲然自得，无忧惧之意，但与机日夜纵酒博弈，由是上下离心；南平太守应詹屡谏，不听。\n澄自出军击杜弢，军于作塘。故山简参军王冲拥衆迎应詹为刺史，詹以冲无赖，弃之，还南平，冲乃自称刺史。澄惧，使其将杜蕤守江陵，徙治孱陵，寻又奔沓中。别驾郭舒谏曰：「使君临州，虽无异政，然一州人心所系，今西收华容之兵，足以擒此小丑，柰何自弃，遽为奔亡乎！」澄不从，欲将舒东下。舒曰：「舒为万里纪纲，不能匡正，令使君奔亡，诚不忍渡江。」乃留屯沌口。琅邪王睿闻之，召澄为军谘祭酒，以军谘祭酒周顗代之，澄乃赴召。\n顗始至州，建平流民傅密等叛迎杜弢，弢别将王眞袭沔阳，顗狼狈失据。征讨都督王敦遣武昌太守陶侃、寻阳太守周访、历阳内史甘卓共击弢，敦进屯豫章，为诸军继援。\n王澄过诣敦，自以名声素出敦右，犹以旧意侮敦。敦怒，诬其与杜弢通信，遣壮士扼杀之。王机闻澄死，惧祸，以其父毅、兄矩皆尝为广州刺史，就敦求广州，敦不许。会广州将温卲等叛刺史郭讷，迎机为刺史，机遂将奴客门生千馀人入广州。讷遣兵拒之，将士皆机父兄时部曲，不战迎降；讷乃避位，以州授之。\n王如军中饥乏，官军讨之，其党多降；如计穷，遂降于王敦。\n鎭东军司顾荣、前太子洗马衞玠皆卒。玠，瓘之孙也，美风神，善清谈；常以为人有不及，可以情恕，非意相干，可以理遣，故终身不见喜愠之色。\n江阳太守张啓杀益州刺史王异而代之。啓，翼之孙也，寻病卒。三府文武共表涪陵太守向沈行西夷校尉，南保涪陵。\n南安赤亭羌姚弋仲东徙榆眉，戎、夏襁负随之者数万，自称护羌校尉、雍州刺史、扶风公。\n孝愍皇帝上\n建兴元年，\n春正月丁丑朔，汉主聪宴羣臣于光极殿，使怀帝著青衣行酒。庾珉、王隽等不胜悲愤，因号哭；聪恶之。有告珉等谋以平阳应刘琨者，二月丁未，聪杀珉、隽等故晋臣十馀人，怀帝亦遇害。大赦，复以会稽刘夫人为贵人。\n荀崧曰：怀帝天姿清劭，少著英猷，若遇承平，足为守文佳主。而继惠帝扰乱之后，东海专政，故无幽、厉之衅而有流亡之祸矣！\n乙亥，汉太后张氏卒，諡曰光献。张后不胜哀，丁丑，亦卒，諡曰武孝。\n己卯，汉定襄忠穆公王彰卒。\n三月，汉主聪立贵嫔刘娥为皇后，为之起䳨仪殿。廷尉陈元达切谏，以为「天生民而树之君，使司牧之，非以兆民之命穷一人之欲也。晋氏失德，大汉受之，苍生引领，庶几息肩。是以光文皇帝身衣大布，居无重茵，后妃不衣锦绮，乘舆马不食粟，爱民故也。陛下践阼以来，已作殿观四十馀所，加之军旅数兴，馈运不息，饥馑、疾疫，死亡相继，而益思营缮，岂为民父母之意乎！今有晋遗类，西据关中，南擅江表；李雄奄有巴、蜀；王浚、刘琨窥窬肘腋；石勒、曹嶷贡禀渐疏；陛下释此不忧，乃更为中宫作殿，岂目前之所急乎！昔太宗居治安之世，粟帛流衍，犹爱百金之费，息露台之役。陛下承荒乱之馀，所有之地，不过太宗之二郡，战守之备，非特匈奴、南越而已。而宫室之侈乃至于此，臣所以不敢不冒死而言也。」聪大怒曰：「朕为天子，营一殿，何问汝鼠子乎，乃敢妄言沮衆！不杀此鼠子，朕殿不成！」命左右：「曳出斩之！幷其妻子同枭首东市，使羣鼠共穴！」时聪在逍遥园李中堂，元达先锁腰而入，卽以锁锁堂下树，呼曰：「臣所言者，社稷之计，而陛下杀臣。朱云有言：『臣得与龙逢、比干游，足矣！』」左右曳之不能动。\n大司徒任顗、光禄大夫朱纪、范隆、骠骑大将军河间王易等叩头出血曰：「元达为先帝所知，受命之初，卽引置门下，尽忠竭虑，知无不言。臣等窃禄偷安，每见之未尝不发愧。今所言虽狂直，愿陛下容之。因谏诤而斩列卿，其如后世何！」聪默然。\n刘后闻之，密敕左右停刑，手疏上言：「今宫室已备，无烦更营，四海未壹，宜爱民力。廷尉之言，社稷之福也，陛下宜加封赏；而更诛之，四海谓陛下何如哉！夫忠臣进谏者固不顾其身也，而人主拒谏者亦不顾其身也。陛下为妾营殿而杀谏臣，使忠良结舌者由妾，远近怨怒者由妾，公私困弊者由妾，社稷阽危者由妾，天下之罪皆萃于妾，妾何以当之！妾观自古败国丧家，未始不由妇人，心常疾之，不意今日身自为之，使后世视妾由妾之视昔人也！妾诚无面目复奉巾栉，愿赐死此堂，以塞陛下之过！」聪览之变色。\n任顗等叩头流涕不已。聪徐曰：「朕比年已来，微得风疾，喜怒过差，不复自制。元达，忠臣也；朕未之察。诸公乃能破首明之，诚得辅弼之义也。朕愧戢于心，何敢忘之！」命顗等冠履就坐，引元达上，以刘氏表示之，曰：「外辅如公，内辅如后，朕复何忧！」赐顗等谷帛各有差，更命逍遥园曰纳贤园，李中堂曰愧贤堂。聪谓元达曰：「卿当畏朕，而反使朕畏卿邪！」\n西夷校尉向沈卒，衆推汶山太守兰维为西夷校尉。维率吏民北出，欲向巴东；成将李恭、费黑邀击，获之。\n夏四月丙午，怀帝凶问至长安，皇太子举哀，因加元服；壬申，卽皇帝位，大赦，改元。以衞将军梁芬为司徒，雍州刺史麴允为尚书左仆射、录尚书事，京兆太守索綝为尚书左仆射、领吏部、京兆尹。是时，长安城中，户不盈百，蒿棘成林；公私有车四乘，百官无章服、印绶，唯桑版署号而已。寻以索綝为衞将军、领太尉，军国之事，悉以委之。\n汉中山王曜、司隶校尉乔智明寇长安，平西将军赵染帅衆赴之，诏麴允屯黄白城以拒之。\n石勒使石虎攻邺，邺溃，刘演奔廪丘，三台流民皆降于勒。勒以桃豹为魏郡太守以抚之；久之，以石虎代豹鎭邺。\n初，刘琨用陈留太守焦求为兖州刺史，荀藩又用李述为兖州刺史；述欲攻求，琨召求还。及邺城失守，琨复以刘演为兖州刺史，鎭廪丘。前中书侍郎郗鉴，少以清节著名，帅高平千馀家避乱保峄山，琅邪王睿就用鉴为兖州刺史，鎭邹山。三人各屯郡，兖州吏民莫知所从。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "睿参佐多避事自逸，录事参军陈頵言于睿曰：「洛中承平之时，朝士以小心恭恪为凡俗，以偃蹇倨肆为优雅，流风相染，以至败国。今僚属皆承西台馀弊，养望自高，是前车已覆而后车又将寻之也。请自今，临使称疾者，皆免官。」睿不从。三王之诛赵王伦也，制《己亥格》以赏功，自是循而用之。頵上言：「昔赵王篡逆，惠皇失位，三王起兵讨之，故厚赏以怀向义之心。今功无大小，皆以《格》断，乃至金紫佩士卒之身，符策委仆隶之门，非所以重名器，正纪纲也，请一切停之！」頵出于寒微，数为正论，府中多恶之，出頵为谯郡太守。\n吴兴太守周玘，宗族强盛，琅邪王睿颇疑惮之。睿左右用事者，多中州亡官失守之士，驾御吴人，吴人颇怨。玘自以失职，又为刁协所轻，耻恚愈甚，乃阴与其党谋诛执政，以诸南士代之。事泄，玘忧愤而卒。将死，谓其子勰曰：「杀我者，诸伧子也；能复之，乃吾子也。」\n石勒攻李恽于上白，斩之。王浚复以薄盛为青州刺史。\n王浚使枣嵩督诸军屯易水，召段疾陆眷，欲与之共击石勒，疾陆眷不至。浚怒，以重币赂拓跋猗卢，幷檄慕容廆等共讨疾陆眷。猗卢遣右贤王六修将兵会之，为疾陆眷所败。廆遣慕容翰攻段氏，取徒河、新城，至阳乐，闻六修败而还，翰因留鎭徒河，壁青山。\n初，中国士民避乱者，多北依王浚，浚不能存抚，又政法不立，士民往往复去之。段氏兄弟专尚武勇，不礼士大夫。唯慕容廆政事修明，爱重人物，故士民多归之。廆举其英俊，随才授任，以河东裴嶷、北平阳躭、庐江黄泓、代郡鲁昌为谋主，广平游邃、北海逄羡、北平西方虔、西河宋奭及封抽、裴开为股肱，平原宋该、安定皇甫岌、岌弟眞、兰陵缪恺、昌黎刘斌及封奕、封裕典机要。裕，抽之子也。\n裴嶷清方有干略，为昌黎太守，兄武为玄菟太守。武卒，嶷与武子开以其丧归，过廆，廆敬礼之，及去，厚加资送。行及辽西，道不通，嶷欲还就廆。开曰：「鄕里在南，柰何北行！且等为流寓，段氏强，慕容氏弱，何必去此而就彼也！」嶷曰：「中国丧乱，今往就之，是相帅而入虎口也。且道远，何由可达！若俟其清通，又非岁月可冀。今欲求托足之地，岂可不愼择其人。汝观诸段，岂有远略，且能待国士乎！慕容公修行仁义，有霸王之志，加以国丰民安，今往从之，高可以立功名，下可以庇宗族，汝何疑焉！」开乃从之。旣至，廆大喜。阳躭清直沈敏，为辽西太守，慕容翰破段氏于阳乐，获之，廆礼而用之。游邃、逄羡、宋奭，皆尝为昌黎太守，与黄泓俱避地于蓟，后归廆。王浚屡以手书召邃兄畅，畅欲赴之，邃曰：「彭祖刑政不修，华、戎离叛，以邃度之，必不能久，兄且磐桓以俟之。」畅曰：「彭祖忍而多疑，顷者流民北来，命所在追杀之。今手书殷勤，我稽留不往，将累及卿。且乱世宗族宜分，以冀遗种。」邃从之，卒与浚俱没。宋该与平原杜羣、刘翔先依王浚，又依段氏，皆以为不足托，帅诸流寓同归于廆。东夷校尉崔毖请皇甫岌为长史，卑辞说谕，终莫能致；廆招之，岌与弟眞卽时俱至。辽东张统据乐浪、带方二郡，与高句丽王乙弗利相攻，连年不解。乐浪王遵说统帅其民千馀家归廆，廆为之置乐浪郡，以统为太守，遵参军事。\n王如馀党涪陵李运、巴西王建等自襄阳将三千馀家入汉中，梁州刺史张光遣参军晋邈将兵拒之。邈受运、建赂，劝光纳其降，光从之，使居成固。旣而邈见运、建及其徒多珍宝，欲尽取之，复说光曰：「运、建之徒，不修农事，专治器仗，其意难测，不如悉掩杀之，不然，必为乱。」光又从之。五月，邈将兵攻运、建，杀之。建壻杨虎收馀衆击光，屯于厄水；光遣其子孟苌讨之，不能克。\n壬辰，以琅邪王睿为左丞相、大都督，督陕东诸军事；南阳王保为右丞相、大都督，督陕西诸军事。诏曰：「今当扫除鲸鲵，奉迎梓宫。令幽、幷两州勒卒三十万直造平阳，右丞相宜帅秦、凉、梁、雍之师三十万径诣长安，左丞相帅所领精兵二十万径造洛阳，同赴大期，克成元勋。」\n汉中山王曜屯蒲坂。\n石勒使孔苌击定陵，杀田徽；薄盛率所部降勒，山东郡县，相继为勒所取。汉主聪以勒为侍中、征东大将军。乌桓亦叛王浚，潜附于勒。\n六月，刘琨与代公猗卢会于陉北，谋击汉。秋七月，琨进据蓝谷，猗卢遣拓跋普根屯于北屈。琨遣监军韩据自西河而南，将攻西平。汉主聪遣大将军粲等拒琨，骠骑将军易等拒普根，荡晋将军兰阳等助守西平。琨等闻之，引兵还。聪使诸军仍屯所在，为进取之计。\n帝遣殿中都尉刘蜀诏左丞相睿以时进军，与乘舆会于中原。八月癸亥，蜀至建康，睿辞以方平定江东，未暇北伐。以鎭东长史刁协为丞相左长史，从事中郎彭城刘隗为司直，邵陵内史广陵戴邈为军谘祭酒，参军丹阳张闓为从事中郎，尚书郎颍川锺雅为记室参军，谯国桓宣为舍人，豫章熊远为主簿，会稽孔愉为掾。刘隗雅习文史，善伺候睿意，故睿特亲爱之。\n熊远上书，以为：「军兴以来，处事不用律令，竞作新意，临事立制，朝作夕改，至于主者不敢任法，每辄关谘，非为政之体也。愚谓凡为驳议者，皆当引律令、经传，不得直以情言，无所依准，以亏旧典。若开塞随宜，权道制物，此是人君之所得行，非臣子所宜专用也。」睿以时方多事，不能从。\n初，范阳祖逖，少有大志，与刘琨俱为司州主簿，同寝，中夜闻鸡鸣，蹴琨觉曰：「此非恶声也！」因起舞。及渡江，左丞相睿以为军谘祭酒。逖居京口，纠合骁健，言于睿曰：「晋室之乱，非上无道而下怨叛也，由宗室争权，自相鱼肉，遂使戎狄乘隙，毒流中土。今遗民旣遭残贼，人思自奋，大王诚能命将出师，使如逖者统之以复中原，郡国豪杰，必有望风响应者矣！」睿素无北伐之志，以逖为奋威将军、豫州刺史，给千人廪，布三千疋，不给铠仗，使自召募。逖将其部曲百馀家渡江，中流，击楫而誓曰：「祖逖不能清中原而复济者，有如大江！」遂屯淮阴，起冶铸兵，募得二千馀人而后进。\n胡亢性猜忌，杀其骁将数人。杜曾惧，潜引王冲之兵使攻亢。亢悉精兵出拒之，城中空虚，曾因杀亢而幷其衆。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "初，氐王杨茂搜之子难敌，遣养子贩易于梁州，私卖良人子一人，张光鞭杀之。难敌怨曰：「使君初来，大荒之后，兵民之命仰我氐活，氐有小罪，不能贳也？」及光与杨虎相攻，各求救于茂搜，茂搜遣难敌救光。难敌求货于光，光不与。杨虎厚赂难敌，且曰：「流民珍货，悉在光所，今伐我，不如伐光。」难敌大喜。光与虎战，使张孟苌居前，难敌继后。难敌与虎夹击孟苌，大破之，孟苌及其弟援皆死。光婴城自守。九月，光愤激成疾，僚属劝光退据魏兴。光按剑曰：「吾受国重任，不能讨贼，今得死如登仙，何谓退也！」声绝而卒。州人推其少子迈领州事，又与氐战没，衆推始平太守胡子序领梁州。\n荀藩薨于开封。\n汉中山王曜、赵染攻麴允于黄白城，允累战皆败；诏以索綝为征东大将军，将兵助允。\n王贡自王敦所还，至竟陵，矫陶侃之命，以杜曾为前锋大都督，击王冲，斩之，悉降其衆。侃召曾，曾不至。贡恐以矫命获罪，遂与曾反击侃。冬十月，侃兵大败，仅以身免。敦表侃以白衣领职。侃复帅周访等进击杜弢，大破之，敦乃奏复侃官。\n汉赵染谓中山王曜曰：「麴允率大衆在外，长安空虚，可袭也。」曜使染帅精骑五千袭长安，庚寅夜，入外城。帝奔射雁楼。染焚龙尾及诸营，杀掠千馀人；辛卯旦，退屯逍遥园。壬辰，将军麴鉴自阿城帅衆五千救长安。癸巳，染引还，鉴追之，与曜遇于零武，鉴兵大败。\n杨虎、杨难敌急攻梁州，胡子序弃城走，难敌自称刺史。\n汉中山王曜恃胜而不设备，十一月，麴允引兵袭之，汉兵大败，杀其冠军将军乔智明；曜引归平阳。\n王浚以其父字处道，自谓应「当涂高」之谶，谋称尊号。前勃海太守刘亮、北海太守王抟、司空掾高柔切谏，浚皆杀之。燕国霍原，志节清高，屡辞徵辟。浚以尊号事问之，原不答。浚诬原与羣盗通，杀而枭其首。于是士民骇怨，而浚矜豪日甚，不亲政事，所任皆苛刻小人，枣嵩、朱硕，贪横尤甚。北州谣曰：「府中赫赫，朱丘伯；十囊、五囊，入枣郎。」调发殷烦，下不堪命，多叛入鲜卑。从事韩咸监护柳城，盛称慕容廆能接纳士民，欲以讽浚；浚怒，杀之。\n浚始者者唯恃鲜卑、乌桓以为强，旣而皆叛之。加以蝗旱连年，兵势益弱。石勒欲袭之，未知虚实，将遣使觇之，参佐请用羊祜、陆抗故事，致书于浚。勒以问张宾，宾曰：「浚名为晋臣，实欲废晋自立，但患四海英雄莫之从耳；其欲得将军，犹项羽之欲得韩信也。将军威振天下，今卑辞厚礼，折节事之，犹惧不信，况为羊、陆之亢敌乎！夫谋人而使人觉其情，难以得志矣。」勒曰：「善！」十二月，勒遣舍人王子春、董肇多赍珍宝，奉表于浚曰：「勒本小胡，遭世饥乱，流离屯厄，窜命冀州，窃相保聚以救性命。今晋祚沦夷，中原无主；殿下州鄕贵望，四海所宗，为帝王者，非公复谁！勒所以捐躯起兵，诛讨暴乱者，正为殿下驱除尔。伏愿陛［殿］下应天顺人，早登皇祚。勒奉戴殿下如天地父母，殿下察勒微心，亦当视之如子也。」又遗枣嵩书，厚赂之。\n浚以段疾陆眷新叛，士民多弃己去，闻勒欲附之，甚喜，谓子春曰：「石公一时豪杰，据有赵、魏，乃欲称藩于孤，其可信乎？」子春曰：「石将军才力强盛，诚如圣旨。但以殿下中州贵望，威行夷、夏，自古胡人为辅佐名臣则有矣，未有为帝王者也。石将军非恶帝王不为而让于殿下，顾以帝王自有历数，非智力之所取，虽强取之，必不为天人之所与故也。项羽虽强，终为汉有。石将军之比殿下，犹阴精之与太阳，是以远鉴前事，归身殿下，此乃石将军之明识所以远过于人也，殿下又何怪乎！」浚大悦，封子春、肇皆为列侯，遣使报聘，以厚币酬之。\n游纶兄统，为浚司马，鎭范阳，遣使私附于勒；勒斩其使以送浚。浚虽不罪统，益信勒为忠诚，无复疑矣。\n是岁，左丞相睿遣世子绍鎭广陵，以丞相掾蔡谟为参军。谟，克之子也。\n汉中山王曜围河南尹魏浚于石梁，兖州刺史刘演、河内太守郭默遣兵救之，曜分兵逆战于河北，败之；浚夜走，获而杀之。\n代公猗卢城盛乐以为北都，治故平城为南都；又作新平城于灅水之阳，使右贤王六修鎭之，统领南部。", "output": ["翻译内容"]}]