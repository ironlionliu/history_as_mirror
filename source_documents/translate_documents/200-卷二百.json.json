[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第二百端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注唐纪十六\n高宗天皇大圣大弘孝皇帝上之下\n永徽六年冬十月己酉，下诏称：「王皇后、萧淑妃谋行鸩毒，废为庶人，母及兄弟，并除名，流岭南。」许敬宗奏：「故特进赠司空王仁佑告身尚存，使逆乱馀孽犹得为荫，并请除削。」从之。\n乙卯，百官上表请立中宫，乃下诏曰：「武氏门著勋庸，地华缨黻，往以才行选入后庭，誉重椒闱，德光兰掖。朕昔在储贰，特荷先慈，常得侍从，弗离朝夕，宫壼之内，恒自饬躬，嫔嫱之间，未尝迕目，圣情鉴悉，每垂赏叹，遂以武氏赐朕，事同政君，可立为皇后。」\n丁巳，赦天下。是日，皇后上表称：「陛下前以妾为宸妃，韩瑗、来济面折庭争，此既事之极难，岂非深情为国，乞加褒赏。」上以表示瑗等，瑗等弥忧惧，屡请去位，上不许。\n十一月丁卯朔，临轩命司空李绩赍玺绶册皇后武氏。是日，百官朝皇后于肃义门。\n故后王氏，故淑妃萧氏，并囚于别院，上尝念之，间行至其所，见其室封闭极密，惟窍壁以通食器，恻然伤之，呼曰：「皇后、淑妃安在？」王氏泣对曰：「妾等得罪为宫婢，何得更有尊称！」又曰：「至尊若念畴昔，使妾等再见日月，乞名此院为回心院。」上曰：「朕即有处置。」武后闻之，大怒，遣人杖王氏及萧氏各一百，断去手足，捉酒瓮中，曰：「令二妪骨醉！」数日而死，又斩之。王氏初闻宣敕，再拜曰：「愿大家万岁！昭仪承恩，死自吾分。」淑妃骂曰：「阿武妖猾，乃至于此！愿他生我为猫，阿武为鼠，生生扼其喉。」由是宫中不畜猫。寻又改王氏姓为蟒氏，萧氏为枭氏。武后数见王、萧为祟，被发沥血如死时状。后徙居蓬莱宫，复见之，故多在洛阳，终身不归长安。\n己巳，许敬宗奏曰：「永徽爰始，国本未生，权引彗星，越升明两。近者元妃载诞，正胤降神，重光日融，爝晖宜息。安可反植枝干，久易位于天庭；倒袭裳衣，使违方于震位！又，父子之际，人所难言，事或犯鳞，必婴严宪，煎膏染鼎，臣亦甘心。」上召见，问之，对曰：「皇太子，国之本也，本犹未正，万国无所系心。且在东宫者，所出本微，今知国家已有正嫡，必不自安。窃位而怀自疑，恐非宗庙之福，愿陛下熟计之。」上曰：「忠已自让。」对曰：「能为太伯，愿速从之。」\n西突厥颉苾达度设数遣使请兵讨沙鉢罗可汗。甲戌，遣丰州都督元礼臣册拜颉苾达度设为可汗，礼臣至碎叶城，沙鉢罗发兵拒之，不得前。颉苾达度设部落多为沙鉢罗所并，馀众寡弱，不为诸姓所附，礼臣竟不册拜而归。\n中书侍郎李义府参知政事。义府容貌温恭，与人语，必嬉怡微笑，而狡险忌克，故时人谓义府笑中有刀；又以其柔而害物，谓之李猫。\n显庆元年春正月辛未，以皇太子忠为梁王、梁州刺史；立皇后子代王弘为皇太子，生四年矣。忠既废，官属皆惧罪亡匿，无敢见者；右庶子李安仁独候忠，泣涕拜辞而去。安仁，纲之孙也。\n壬申，赦天下，改元。\n二月辛亥，赠武士彠司徒，赐爵周国公。\n三月，以度支侍郎杜正伦为黄门侍郎、同三品。\n夏四月壬子，矩州人谢无灵举兵反，黔州都督李子和讨平之。\n己未，上谓侍臣曰：「朕思养人之道，未得其要，公等为朕陈之！」来济对曰：「昔齐桓公出游，见老而饥寒者，命赐之食，老人曰：『愿赐一国之饥者。』赐之衣，曰：『愿赐一国之寒者。』公曰：『寡人之廪府安足以周一国之饥寒！』老人曰：『君不夺农时，则国人皆有馀食矣！不夺蚕要，则国人皆有馀衣矣！』故人君之养人，在省其征役而已。今山东役丁，岁别数万，役之则人大劳，取庸则人大费。臣愿陛下量公家所须外，馀悉免之。」上从之。\n六月辛亥，礼官奏停太祖、世祖配祀，以高祖配昊天于圜丘，太宗配五帝于明堂；从之。\n秋七月乙丑，西洱蛮酋长杨栋附、显和蛮酋长王郎祁、郎、昆、棃lí、盘四州酋长王伽冲等帅众内附。\n癸未，以中书令崔敦礼为太子少师、同中书门下三品。\n八月丙申，固安昭公崔敦礼薨。\n辛丑，葱山道行军总管程知节击西突厥，与歌逻处月二部战于榆慕谷，大破之，斩首千馀级，副总管周智度攻突骑施、处木昆等部于咽城，拔之，斩首三万级。\n乙巳，龟兹王布失毕入朝。\n李义府恃宠用事。洛州妇人淳于氏，美色，系大理狱，义府属大理寺丞毕正义枉法出之，将纳为妾，大理卿段宝玄疑而奏之。上命给事中刘仁轨等鞫jū之，义府恐事泄，逼正义自缢于狱中。上知之，原义府罪不问。\n侍御史涟水王义方欲奏弹之，先白其母曰：「义方为御史，视奸臣不纠则不忠，纠之则身危而忧及于亲为不孝，二者不能自决，柰何？」母曰：「昔王陵之母，杀身以成子之名。汝能尽忠以事君，吾死不恨！」义方乃奏：「义府于辇毂之下，擅杀六品寺丞；就云正义自杀，亦由畏义府威，杀身以灭口。如此，则生杀之威，不由上出，渐不可长，请更加勘当！」于是对仗，叱义府令下；义府顾望不退。义方三叱，上既无言，义府始趋出，义方乃读弹文。上释义府不问，而谓义方毁辱大臣，言辞不逊，贬莱州司户。\n九月，括州暴风，海溢，溺四千馀家。\n冬十一月丙寅，生羌酋长浪我利波等帅众内附，以其地置柘、栱二州。\n十二月，程知节引军至鹰娑川，遇西突厥二万骑，别部鼠尼施等二万馀骑继至，前军总管苏定方帅五百骑驰往击之，西突厥大败，追奔二十里，杀获千五百馀人，获马及器械，绵亘山野，不可胜计。副大总管王文度害其功，言于知节曰：「今兹虽云破贼，官军亦有死伤，乘危轻脱，乃成败之法耳，何急而为此！自今常结方陈，置辎重在内，遇贼则战，此万全策也。」又矫称别得旨，以知节恃勇轻敌，委文度为之节制，遂收军不许深入。士卒终日跨马，被甲结陈，不胜疲顿，马多瘦死。定方言于知节曰：「出师欲以讨贼，今乃自守，坐自困敝，若遇贼必败；懦怯如此，何以立功！且主上以公为大将，岂可更遣军副专其号令，事必不然。请囚文度，飞表以闻。」知节不从。\n至恒笃城，有群胡归附，文度曰：「此属伺我旋师，还复为贼，不如尽杀之，取其资财。」定方曰：「如此乃自为贼耳，何名伐叛！」文度竟杀之，分其财，独定方不受。师旋，文度坐矫诏当死，特除名；知节亦坐逗遛追贼不及，减死免官。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "韩瑗上疏，为褚遂良讼冤曰：「遂良体国忘家，捐身徇物，风霜其操，铁石其心，社稷之旧臣，陛下之贤佐。无闻罪状，斥去朝廷，内外氓黎，咸嗟举措。臣闻晋武弘裕，不贻刘毅之诛；汉祖深仁，无恚周昌之直。而遂良被迁，已经寒暑，违忤陛下，其罚塞焉。伏愿缅鉴无辜，稍宽非罪，俯矜微款，以顺人情。」上谓瑗曰：「遂良之情，朕亦知之。然其悖戾好犯上，故以此责之，卿何言之深也！」对曰：「遂良社稷忠臣，为谗谀所毁。昔微子去而殷国以亡，张华存而纲纪不乱。陛下无故弃逐旧臣，恐非国家之福！」上不纳。瑗以言不用，乞归田里；上不许。\n刘洎之子讼其父冤，称贞观之末，为褚遂良所谮而死，李义府复助之。上以问近臣，众希义府之旨，皆言其枉。给事中长安乐彦玮独曰：「刘洎大臣，人主暂有不豫，岂得遽自比伊、霍！今雪洎之罪，谓先帝用刑不当乎？」上然其言，遂寝其事。\n二年春正月癸巳，分哥逻禄部置阴山、大漠二都督府。\n闰月壬寅，上行幸洛阳。\n庚戌，以左屯卫将军苏定方为伊丽道行军总管，帅燕然都护渭南任雅相、副都护萧嗣业发回纥等兵，自北道讨西突厥沙鉢罗可汗。嗣业，钜之子也。\n初，右卫大将军阿史那弥射及族兄左屯卫大将军步真，皆西突厥酋长，太宗之世，帅众来降；至是，诏以弥射、步真为流沙安抚大使，自南道招集旧众。\n二月辛酉，车驾至洛阳宫。\n庚午，立皇子显为周王。壬申，徙雍王素节为郇王。\n三月甲辰，以潭州都督褚遂良为桂州都督。\n癸丑，以李义府兼中书令。\n夏五月丙申，上幸明德宫避暑。上自即位，每日视事；庚子，宰相奏天下无虞，请隔日视事；许之。\n秋七月丁亥朔，上还洛阳宫。\n王玄策之破天竺也，得方士那罗迩娑婆寐以归，自言有长生之术，太宗颇信之，深加礼敬，使合长生药。发使四方求奇药异石，又发使诣婆罗门诸国采药。其言率皆迂诞无实，苟欲以延岁月，药竟不就，乃放还。上即位，复诣长安，又遣归。玄策时为道王友，辛亥，奏言：「此婆罗门实能合长年药，自诡必成，今遣归，可惜失之。」玄策退，上谓侍臣曰：「自古安有神仙！秦始皇、汉武帝求之，疲弊生民，卒无所成，果有不死之人，今皆安在！」李绩对曰：「诚如圣言。此婆罗门今兹再来，容发衰白，已改于前，何能长生！陛下遣之，内外皆喜。」娑婆寐竟死于长安。\n许敬宗、李义府希皇后旨，诬奏侍中韩瑗、中书令来济与褚遂良潜谋不轨，以桂州用武之地，授遂良桂州都督，欲以为外援。八月丁卯，瑗坐贬振州刺史，济贬台州刺史，终身不听朝觐。又贬褚遂良为爱州刺史，荣州刺史柳奭为象州刺史。\n遂良至爱州，上表自陈：「往者濮王、承乾交争之际，臣不顾死亡，归心陛下。时岑文本、刘洎奏称『承乾恶状已彰，身在别所，其于东宫，不可少时虚旷，请且遣濮王往居东宫。』臣又抗言固争，皆陛下所见。卒与无忌等四人共定大策。及先朝大渐，独臣与无忌同受遗诏。陛下在草土之辰，不胜哀恸，臣以社稷宽譬，陛下手抱臣颈。臣与无忌区处众事，咸无废阙，数日之间，内外宁谧。力小任重，动罹愆过，蝼蚁馀齿，乞陛下哀怜。」表奏，不省。\n己巳，礼官奏：「四郊迎气，存太微五帝之祀；南郊明堂，废纬书六天之义。其方丘祭地之外，别有神州，亦请合为一祀。」从之。\n辛未，以礼部尚书许敬宗为侍中、兼度支尚书，杜正伦为兼中书令。\n冬十月戊戌，上行幸许州。乙巳，畋于滍水之南。壬子，至汜水曲。十二月乙卯朔，车驾还洛阳宫。\n苏定方击西突厥沙鉢罗可汗，至金山北，先击处木昆部，大破之，其俟斤嬾独禄等帅万馀帐来降，定方抚之，发其千骑与俱。\n右领军郎将薛仁贵上言：「泥孰部素不伏贺鲁，为贺鲁所破，虏其妻子。今唐兵有破贺鲁诸部得泥孰妻子者，宜归之，仍加赐赉，使彼明知贺鲁为贼而大唐为之父母，则人致其死，不遗力矣。」上从之。泥孰喜，请从军共击贺鲁。\n定方至曳咥河西，沙鉢罗帅十姓兵且十万，来拒战。定方将唐兵及回纥万馀人击之。沙鉢罗轻定方兵少，直进围之。定方令步兵据南原，攒矟外向，自将骑兵陈于北原。沙鉢罗先攻步军，三冲不动，定方引骑兵击之，沙鉢罗大败，追奔三十里，斩获数万人；明日，勒兵复进。于是胡禄屋等五弩失毕悉众来降，沙鉢罗独与处木昆屈律啜数百骑西走。时阿史那步真出南道，五咄陆部落闻沙鉢罗败，皆诣步真降。定方乃命萧嗣业、回纥婆闰将胡兵趋邪罗斯川，追沙鉢罗，定方与任雅相将新附之众继之。会大雪，平地二尺，军中咸请俟晴而行，定方曰：「虏恃雪深，谓我不能进，必休息士马，亟追之可及，若缓之，彼遁逃浸远，不可复追，省日兼功，在此时矣！」乃蹋雪昼夜兼行。所过收其部众，至双河，与弥射、步真合，去沙鉢罗所居二百里，布陈长驱，径至其牙帐。沙鉢罗与其徒将猎，定方掩其不备，纵兵击之，斩获数万人，得其鼓纛，沙鉢罗与其子咥运、壻阎啜等脱走，趣石国。定方于是息兵，诸部各归所居，通道路，置邮驿，掩骸骨，问疾苦，画疆埸，复生业，凡为沙鉢罗所掠者，悉括还之，十姓安堵如故。乃命萧嗣业将兵追沙鉢罗，定方引军还。\n沙鉢罗至石国西北苏咄城，人马饥乏，遣人赍珍宝入城市马，城主伊沮达官诈以酒食出迎，诱之入，闭门执之，送于石国。萧嗣业至石国，石国人以沙鉢罗授之。\n乙丑，分西突厥地置蒙池、昆陵二都护府，以阿史那弥射为左卫大将军、昆陵都护、兴昔亡可汗，择五咄陆部落；阿史那步真为右卫大将军、蒙池都护、继往绝可汗，押五弩失毕部落。遣光禄卿卢承庆持节册命，仍命弥射、步真与承庆据诸姓降者，准其部落大小，位望高下，授刺史以下官。\n丁卯，以洛阳宫为东都，洛州官吏员品并如雍州。\n是岁，诏：「自今僧尼不得受父母及尊者礼拜，所司明有法制禁断。」\n以吏部侍郎刘祥道为黄门侍郎，仍知吏部选事。祥道以为：「今选司取士伤滥，每年入流之数，过一千四百，杂色入流，曾不铨简。即日内外文武官一品至九品，凡万三千四百六十五员，约准三十年，则万三千馀人略尽矣。若年别入流者五百人，足充所须之数。望有厘革。」既而杜正伦亦言入流人太多。上命正伦与祥道详议，而大臣惮于改作，事遂寝。祥道，林甫之子也。\n三年春正月戊子，长孙无忌等上所修新礼；诏中外行之。先是，议者谓贞观礼节文未备，故命无忌等修之。时许敬宗、李义府用事，所损益多希旨，学者非之。太常博士萧楚材等以为豫备凶事，非臣子所宜言；敬宗、义府深然之，遂焚国恤一篇，由是凶礼遂阙。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "二月丁巳，上发东都；甲戌，至京师。\n夏五月癸未，徙安西都护府于龟兹，以旧安西复为西州都督府，镇高昌故地。\n六月，营州都督兼东夷都护程名振、右领军中郎将薛仁贵将兵攻高丽之赤烽镇，拔之，斩首四百馀级，捕虏百馀人。高丽遣其大将豆方娄帅众三万拒之，名振以契丹逆击，大破之，斩首二千五百级。\n秋八月甲寅，播罗哀獠酋长多胡桑等帅众内附。\n冬十月庚申，吐蕃赞普来请婚。\n中书令李义府有宠于上，诸子孩抱者并列清贵。而义府贪冒无厌，母、妻及诸子、女壻、卖官鬻狱，其门如市，多树朋党，倾动朝野。中书令杜正伦每以先进自处，义府恃恩，不为之下，由是有隙，与义府讼于上前。上以大臣不和，两责之。十一月乙酉，贬正伦横州刺史，义府普州刺史。正伦寻卒于横州。\n阿史那贺鲁既被擒，谓萧嗣业曰：「我本亡虏，为先帝所存，先帝遇我厚而我负之，今日之败，天所怒也。吾闻中国刑人必于市，愿刑我于昭陵之前以谢先帝。」上闻而怜之。贺鲁至京师，甲午，献于昭陵。敕免其死，分其种落为六都督府，}其所役属诸国皆置州府，西尽波斯，并隶安西都护府。贺鲁寻死，葬于颉利墓侧。\n戊戌，以许敬宗为中书令，大理卿辛茂将为兼侍中。\n开府仪同三司鄂忠武公尉迟敬德薨。敬德晚年闲居，学延年术，修饰池台，奏清商乐以自奉养，不交通宾客，凡十六年，年七十四，以病终，朝廷恩礼甚厚。\n是岁，爱州刺史褚遂良卒。\n雍州司士许禕yī与来济善，侍御史张伦与李义府有怨，吏部尚书唐临奏以禕为江南道巡察使，伦为剑南道巡察使。是时义府虽在外，皇后常保护之，以临为挟私选授。\n四年春二月乙丑，免临官。\n三月壬午，西突厥兴昔亡可汗与真珠叶护战于双河，斩真珠叶护。\n夏四月丙辰，以于志宁为太子太师、同中书门下三品；乙丑，以黄门侍郎许圉师参知政事。\n武后以太尉赵公长孙无忌受重赐而不助己，深怨之。及议废王后，燕公于志宁中立不言，武后亦不悦。许敬宗屡以利害说无忌，无忌每面折之，敬宗亦怨。武后既立，无忌内不自安，后令敬宗伺其隙而陷之。\n会洛阳人李奉节告太子洗马韦季方、监察御史李巢朋党事，敕敬宗与辛茂将鞫jū之。敬宗按之急，季方自刺，不死，敬宗因诬奏季方欲与无忌构陷忠臣近戚，使权归无忌，伺隙谋反，今事觉，故自杀。上惊曰：「岂有此邪！舅为小人所间，小生疑阻则有之，何至于反！」敬宗曰：「臣始末推究，反状已露，陛下犹以为疑，恐非社稷之福。」上泣曰：「我家不幸，亲戚间屡有异志，往年高阳公主与房遗爱谋反，今元舅复然，使朕慙见天下之人。兹事若实，如之何？」对曰：「遗爱乳臭儿，与一女子谋反，势何所成！无忌与先帝谋取天下，天下服其智；为宰相三十年，天下畏其威；若一旦窃发，陛下遣谁当之！今赖宗庙之灵，皇天疾恶，因按小事，乃得大奸，实天下之庆也。臣窃恐无忌知季方自刺，窘急发谋，攘袂一呼，同恶云集，必为宗庙之忧。臣昔见宇文化及父述为炀帝所亲任，结以婚姻，委以朝政；述卒，化及复典禁兵，一夕于江都作乱，先杀不附己者，臣家亦豫其祸，于是大臣苏威、裴矩之徒，皆舞蹈马首，唯恐不及，黎明遂倾隋室。前事不远，愿陛下速决之！」上命敬宗更加审察。明日，敬宗复奏曰：「昨夜季方已承与无忌同反，臣又问季方：『无忌与国至亲，累朝宠任，何恨而反？』季方答云：『韩瑗尝语无忌云：「柳奭、褚遂良劝公立梁王为太子，今梁王既废，上亦疑公，故出高履行于外。」自此无忌忧恐，渐为自安之计。后见长孙祥又出，韩瑗得罪，日夜与季方等谋反。』臣参验辞状，咸相符合，请收捕准法。」上又泣曰：「舅若果尔，朕决不忍杀之，天下将谓朕何，后世将谓朕何！」敬宗对曰：「薄昭，汉文帝之舅也，文帝从代来，昭亦有功，所坐止于杀人，文帝使百官素服哭而杀之，至今天下以文帝为明主。今无忌忘两朝之大恩，谋移社稷，其罪与薄昭不可同年而语也。幸而奸状自发，逆徒引服，陛下何疑，犹不早决！古人有言：『当断不断，反受其乱。』安危之机，间不容发。无忌今之奸雄，王莽、司马懿之流也；陛下少更迁延，臣恐变生肘腋，悔无及矣！」上以为然，竟不引问无忌。戊辰，下诏削无忌太尉及封邑，以为扬州都督，于黔州安置，准一品供给。祥，无忌之从父兄子也，前此自工部尚书出为荆州长史，故敬宗以此诬之。\n敬宗又奏：「无忌谋逆，由褚遂良、柳奭、韩瑗构扇而成；奭仍潜通宫掖，谋行鸩毒，于志宁亦党附无忌。」于是诏追削遂良官爵，除奭、瑗名，免志宁官。遣使发道次兵援送无忌诣黔州。无忌子秘书监驸马都尉冲等皆除名，流岭表。遂良子彦甫、彦冲流爱州，于道杀之。益州长史高履行累贬洪州都督。\n五月丙申，兵部尚书任雅相、度支尚书卢承庆并参知政事。承庆，思道之孙也。\n凉州刺史赵持满，多力善射，喜任侠，其从母为韩瑗妻，其舅驸马都尉长孙铨，无忌之族弟也，铨坐无忌，流巂州。许敬宗恐持满作难，诬云无忌同反，驿召至京师，下狱，讯掠备至，终无异辞，曰：「身可杀也，辞不可更！」吏无如之何，乃代为狱辞结奏。戊戌，诛之，尸于城西，亲戚莫敢视。友人王方翼叹曰：「栾布哭彭越，义也；文王葬枯骨，仁也。下不失义，上不失仁，不亦可乎！」乃收而葬之。上闻之，不罪也。方翼，废后之从祖兄也。长孙铨至流所，县令希旨杖杀之。\n六月丁卯，诏改《氏族志》为《姓氏录》。\n初，太宗命高士廉等修《氏族志》，升降去取，时称允当。至是，许敬宗等以其书不叙武氏本望，奏请改之，乃命礼部郎中孔志约等比类升降，以后族为第一等，其馀悉以仕唐官品高下为准，凡九等。于是士卒以军功致位五品，豫士流，时人谓之「勋格」。\n许敬宗议封禅仪，己巳，奏：「请以高祖、太宗俱配昊天上帝，太穆、文德二皇后俱配皇地祇。」从之。\n秋七月，命御史往高州追长孙恩，象州追柳奭，振州追韩瑗，并枷锁诣京师，仍命州县簿录其家。恩，无忌之族弟也。\n壬寅，命李绩、许敬宗、辛茂将与任雅相、卢承庆更共覆按无忌事。许敬宗又遣中书舍人袁公瑜等诣黔州，再鞫无忌反状，至则逼无忌令自缢。诏柳奭、韩瑗所至斩决。使者杀柳奭于象州。韩瑗已死，发验而还。籍没三家，近亲皆流岭南为奴婢。常州刺史长孙祥坐与无忌通书，处绞。长孙恩流檀州。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "乙卯，长孙氏、柳氏缘无忌、奭贬降者十三人。高履行贬永州刺史。于志宁贬荣州刺史，于氏贬者九人。自是政归中宫矣。\n九月，诏以石、米、史、大安、小安、曹、拔汗那、悒怛、疏勒、朱驹半等国置州县府百二十七。\n冬十月丙午，太子加元服，赦天下。\n初，太宗疾山东士人自矜门地，婚姻多责资财，命修《氏族志》例降一等；王妃、主壻皆取勋臣家，不议山东之族。而魏徵、房玄龄、李绩家皆盛与为婚，常左右之，由是旧望不减；或一姓之中，更分某房某眷，高下悬隔。李义府为其子求婚不获，恨之，故以先帝之旨，劝上矫其弊。壬戌，诏后魏陇西李宝、太原王琼、荥阳郑温、范阳卢子迁、卢浑、卢辅、清河崔宗伯、崔元孙、前燕博陵崔懿、晋赵郡李楷等子孙，不得自为婚姻。仍定天下嫁女受财之数，毋得受陪门财。然族望为时所尚，终不能禁，或载女窃送夫家，或女老不嫁，终不与异姓为婚。其衰宗落谱，昭穆所不齿者，往往反自称禁婚家，益增厚价。\n闰月戊寅，上发京师，令太子监国。太子思慕不已，上闻之，遽召赴行在。戊戌，车驾至东都。\n十一月丙午，以许圉师为散骑常侍、检校侍中。\n戊午，侍中兼左庶子辛茂将薨。\n思结俟斤都曼帅疏勒、朱俱波、谒般陀三国反，击破于阗。癸亥，以左骁卫大将军苏定方为安抚大使以讨之。\n以卢承庆同中书门下三品。\n右领军中郎将薛仁贵等与高丽将温沙门战于横山，破之。\n苏定方军至业叶水，思结保马头川。定方选精兵万人、骑三千匹驰往袭之，一日一夜行三百里，诘旦，至城下，都曼大惊。战于城外，都曼败，退保其城。及暮，诸军继至，遂围之，都曼惧而出降。\n五年春正月，定方献俘于乾阳殿。法司请诛都曼。定方请曰：「臣许以不死，故都曼出降，愿匄其馀生。」上曰：「朕屈法以全卿之信。」乃免之。\n甲子，上发东都；二月辛巳，至并州。三月丙午，皇后宴亲戚故旧邻里于朝堂，妇人于内殿，班赐有差。诏：「并州妇人年八十以上，皆版授郡君。」\n百济恃高丽之援，数侵新罗；新罗王春秋上表求救。辛亥，以左武卫大将军苏定方为神丘道行军大总管，帅左骁卫将军刘伯英等水陆十万以伐百济。以春秋为嵎夷道行军总管，将新罗之众，与之合势。\n夏四月，丙寅，上发并州；癸巳，至东都。五月，作合璧宫。壬戌，上幸合璧宫。\n戊辰，以定襄都督阿史德枢宾、左武候将军延陀梯真、居延州都督李合珠并为冷岍qiān道行军总管，各将所部兵以讨叛奚，仍命尚书右丞崔馀庆充使总护三部兵，奚寻遣使降。更以枢宾等为沙砖道行军总管，以讨契丹，擒契丹松漠都督阿卜固送东都。\n六月庚午朔，日有食之。\n甲午，车驾还洛阳宫。\n房州刺史梁王忠，年浸长，颇不自安，或私衣妇人服以备刺客；又数自占吉凶。或告其事，秋七月乙巳，废忠为庶人，徙黔州，囚于承乾故宅。\n丁卯，度支尚书、同中书门下三品卢承庆坐科调失所免官。\n八月，吐蕃禄东赞遣其子起政将兵击吐谷浑，以吐谷浑内附故也。\n苏定方引兵自成山济海，百济据熊津江口以拒之。定方进击破之，百济死者数千人，馀皆溃走。定方水陆齐进，直趣其都城。未至二十馀里，百济倾国来战，大破之，杀万馀人，追奔，入其郭。百济王义慈及太子隆逃于北境，定方进围其城；义慈次子泰自立为王，帅众固守。隆子文思曰：「王与太子皆在，而叔遽拥兵自王，借使能却唐兵，我父子必不全矣。」遂帅左右逾城来降，百姓皆从之，泰不能止。定方命军士登城立帜，泰窘迫，开门请命。于是义慈、隆及诸城主皆降。百济故有五部，分统三十七郡、二百城、七十六万户，诏以其地置熊津等五都督府，以其酋长为都督、刺史。\n壬午，左武卫大将军郑仁泰将兵讨思结、拔也固、仆骨、同罗四部，三战皆捷，追奔百馀里，斩其酋长而还。\n冬十月，上初苦风眩头重，目不能视，百司奏事，上或使皇后决之。后性明敏，涉猎文史，处事皆称旨。由是始委以政事，权与人主侔矣。\n十一月戊戌朔，上御则天门楼，受百济俘，自其王义慈以下皆释之。苏定方前后灭三国，皆生擒其主。赦天下。\n甲寅，上幸许州。十二月辛未，畋于长社。己卯，还东都。\n壬午，以左骁卫大将军契苾何力为浿pèi江道行军大总管，左武卫大将军苏定方为辽东道行军大总管，左骁卫将军刘伯英为平壤道行军大总管，蒲州刺史程名振为镂方道总管，将兵分道击高丽。青州刺史刘仁轨坐督海运，覆船，以白衣从军自效。\n龙朔元年春正月乙卯，募河南北、淮南六十七州兵，得四万四千馀人，诣平壤、镂方行营。戊午，以鸿胪卿萧嗣业为扶馀道行军总管，帅回纥等诸部兵诣平壤。\n二月乙未晦，改元。\n三月丙申朔，上与群臣及外夷宴于洛城门，观屯营新教之舞，谓之一戎大定乐。时上欲亲征高丽，以象用武之势也。\n初，苏定方既平百济，留郎将刘仁愿镇守百济府城，又以左卫中郎将王文度为熊津都督，抚其馀众。文度济海而卒，百济僧道琛、故将福信聚众据周留城，迎故王子丰于倭国而立之，引兵围仁愿于府城。诏起刘仁轨检校带方州刺史，将王文度之众，便道发新罗兵以救仁愿。仁轨喜曰：「天将富贵此翁矣！」于州司请唐历及庙讳以行，曰：「吾欲扫平东夷，颁大唐正朔于海表！」仁轨御军严整，转鬬而前，所向皆下。百济立两栅于熊津江口，仁轨与新罗兵合击，破之，杀溺死者万馀人。道琛乃释府城之围，退保任存城；新罗粮尽，引还。道琛自称领军将军，福信自称霜岑将军，招集徒众，其势益张。仁轨众少，与仁愿合军，休息士卒。上诏新罗出兵，新罗王春秋奉诏，遣其将金钦将兵救仁轨等，至古泗，福信邀击，败之。钦自葛岭道遁还新罗，不敢复出。福信寻杀道琛，专总国兵。\n夏四月丁卯，上幸合璧宫。\n庚辰，以任雅相为浿江道行军总管，契苾何力为辽东道行军总管，苏定方为平壤道行军总管，与萧嗣业及诸胡兵凡三十五军，水陆分道并进。上欲自将大军继之；癸巳，皇后抗表谏亲征高丽；诏从之。\n六月癸未，以吐火罗、嚈哒、罽宾、波斯等十六国置都督府八，州七十六，}县一百一十，军府一百二十六，并隶安西都护府。\n秋七月甲戌，苏定方破高丽于浿江，屡战皆捷，遂围平壤城。\n九月癸巳朔，特进新罗王春秋卒；以其子法敏为乐浪郡王、新罗王。\n壬子，徙潞王贤为沛王。贤闻王勃善属文，召为修撰。勃，通之孙也。时诸王鬬鸡，勃戏为檄周王鸡文。上见之，怒曰：「此乃交构之渐。」斥勃出沛府。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "冬十月丁卯，上畋于陆浑；戊申，又畋于非山；癸酉，还宫。\n回纥酋长婆闰卒，侄比粟毒代领其众，与同罗、仆固犯边，诏左武卫大将军郑仁泰为铁勒道行军大总管，燕然都护刘审礼、左武卫将军薛仁贵为副，鸿胪卿萧嗣业为仙萼道行军总管，右屯卫将军孙仁师为副，将兵讨之。审礼，德威之子也。\n二年春正月辛亥，立波斯都督卑路斯为波斯王。\n二月甲子，改百官名：以门下省为东台，中书省为西台，尚书省为中台；侍中为左相，中书令为右相，仆射为匡政，左、右丞为肃机，尚书为太常伯，侍郎为少常伯；其馀二十四司、御史台、九寺、七监、十六卫，并以义训更其名，而职任如故。\n甲戌，浿江道大总管任雅相薨于军。雅相为将，未尝奏亲戚故吏从军，皆移所司补授，谓人曰：「官无大小，皆国家公器，岂可苟便其私！」由是军中赏罚皆平，人服其公。\n戊寅，左骁卫将军白州刺史沃沮道总管庞孝泰与高丽战于蛇水之上，军败，与其子十三人皆战死。苏定方围平壤久不下，会大雪，解围而还。\n三月，郑仁泰等败铁勒于天山。\n铁勒九姓闻唐兵将至，合众十馀万以拒之，选骁健者数十人挑战，薛仁贵发三矢，杀三人，馀皆下马请降。仁贵悉坑之，度碛北，击其馀众，获叶护兄弟三人而还。军中歌之曰：「将军三箭定天山，壮士长歌入汉关。」\n思结、多滥葛等部落先保天山，闻仁泰等将至，皆迎降；仁泰等纵兵击之，掠其家以赏军。虏相帅远遁，将军杨志追之，为虏所败。候骑告仁泰：「虏辎重在近，往可取也。」仁泰将轻骑万四千，倍道赴之，遂逾大碛，至仙萼河，不见虏，粮尽而还。值大雪，士卒饥冻，弃捐甲兵，杀马食之，马尽，人自相食，比入塞，馀兵才八百人。\n军还，司宪大夫杨德裔劾奏：「文泰等诛杀已降，使虏逃散，不抚士卒，不计资粮，遂使骸骨蔽野，弃甲资寇。自圣朝开创以来，未有如今日之丧败者。仁贵于所监临，贪淫自恣，虽矜所得，不补所丧。并请付法司推科。」诏以功赎罪，皆释之。\n以右骁卫大将军契苾何力为铁勒道安抚使，左卫将军姜恪副之，以安辑其馀众。何力简精骑五百，驰入九姓中，虏大惊，何力乃谓曰：「国家知汝皆胁从，赦汝之罪，罪在酋长，得之则已。」其部落大喜，共执其叶护及设、特勒等二百馀人以授何力，何力数其罪而斩之，九姓遂定。\n甲午，车驾发东都；辛亥，幸蒲州；夏四月庚申朔，至京师。\n辛巳，作蓬莱宫。\n五月丙申，以许圉师为左相。\n六月乙丑，初令僧、尼、道士、女官致敬父母。\n秋七月戊子朔，赦天下。\n丁巳，熊津都督刘仁愿、带方州刺史刘仁轨大破百济于熊津之东，拔真岘城。\n初，仁愿、仁轨等屯熊津城，上与之敕书，以「平壤军回，一城不可独固，宜拔就新罗。若金法敏藉卿留镇，宜且停彼；若其不须，即宜泛海还也。」将士咸欲西归。仁轨曰：「人臣徇公家之利，有死无贰，岂得先念其私！主上欲灭高丽，故先诛百济，留兵守之，制其心腹；虽馀寇充斥而守备甚严，宜砺兵秣马，击其不意，理无不克。既捷之后，士卒心安，然后分兵据险，开张形势，飞表以闻，更求益兵。朝廷知其有成，必命将出师，声援才接，凶丑自歼。非直不弃成功，实亦永清海表。今平壤之军既还，熊津又拔，则百济馀烬，不日更兴，高丽逋寇，何时可灭！且今以一城之地居敌中央，苟或动足，即为擒虏，纵入新罗，亦为羁客，脱不如意，悔不可追。况福信凶悖残虐，君臣猜离，行相屠戮；正宜坚守观变，乘便取之，不可动也。」众从之。时百济王丰与福信等以仁愿等孤城无援，遣使谓之曰：「大使等何时西还，当遣相送。」仁愿、仁轨知其无备，忽出击之，拔其支罗城及尹城、大山、沙井等栅，杀获甚众，分兵守之。福信等以真岘城险要，加兵守之。仁轨伺其稍懈，引新罗兵夜傅城下，攀草而上，比明，入据其城，遂通新罗运粮之路。仁愿乃奏请益兵。诏发淄、青、莱、海之兵七千人以赴熊津。\n福信专权，与百济王丰浸相猜忌。福信称疾，卧于窟室，欲俟丰问疾而杀之。丰知之，帅亲信袭杀福信；遣使诣高丽、倭国乞师以拒唐兵。", "output": ["翻译内容"]}]