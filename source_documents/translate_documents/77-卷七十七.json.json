[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第七十七翰林学士兼侍读学士朝散大夫右谏议大夫知制诰判尚书都省兼提举万寿观公事柱国河内郡开国侯食邑一千三百户食实封二百户赐紫金鱼袋臣司马光奉敕编集\n后学天台胡三省音注魏纪九\n高贵鄕公下\n甘露元年，\n春正月，汉姜维进位大将军。\n二月丙辰，帝宴羣臣于太极东堂，与诸儒论夏少康、汉高祖优劣，以少康为优。\n夏四月，赐大将军昭衮冕之服，赤舄副焉。\n丙辰，帝幸太学，与诸儒论《书》、《易》及《礼》，诸儒莫能及。帝尝与中护军司马望、侍中王沈、散骑常侍裴秀、黄门侍郎锺会等讲宴于东堂，幷属文论，特加礼异，谓秀为儒林丈人，沈为文籍先生。帝性急，请召欲速，以望职在外，特给追锋车、虎贲五人，每有集会，辄奔驰而至。秀，潜之子也。\n六月丙午，改元。\n姜维在锺提，议者多以为维力已竭，未能更出。安西将军邓艾曰：「洮西之败，非小失也，士卒凋残，仓廪空虚，百姓流离。今以策言之，彼有乘胜之势，我有虚弱之实，一也。彼上下相习，五兵犀利，我将易兵新，器仗未复，二也。彼以船行，吾以陆军，劳逸不同，三也。狄道、陇西、南安、祁山各当有守，彼专为一，我分为四，四也。从南安、陇西因食羌榖，若趣祁山，熟麦千顷，为之外仓。贼有黠计，其来必矣。」\n秋七月，姜维复率衆出祁山，闻邓艾已有备，乃回，从董亭趣南安；艾据武城山以拒之。维与艾争险不克，其夜，渡渭东行，缘山趣上邽，艾与战于段谷，大破之。以艾为鎭西将军、都督陇右诸军事。维与其鎭西大将军胡济期会上邽，济失期不至，故败，士卒星散，死者甚衆，蜀人由是怨维。维上书谢，求自贬黜，乃以衞将军行大将军事。\n八月庚午，诏司马昭加号大都督，奏事不名，假黄钺。癸酉，以太尉司马孚为太傅。九月，以司徒高柔为太尉。\n文钦说吴人以伐魏之利，孙峻使钦与骠骑将军吕据及车骑将军刘纂、鎭南将军朱异、前将军唐咨自江都入淮、泗，以图青、徐。峻饯之于石头，遇暴疾，以后事付从父弟偏将军綝。丁亥，峻卒。吴人以綝为侍中、武衞将军、都督中外诸军事，召吕据等还。\n己丑，吴大司马吕岱卒，年九十六。始，岱亲近吴郡徐原，慷慨有才志，岱知其可成，赐巾褠，与共言论，后遂荐拔，官至侍御史。原性忠壮，好直言，岱时有得失，原辄谏争，又公论之；人或以告岱，岱叹曰：「是我所以贵德渊者也！」及原死，岱哭之甚哀，曰：「徐德渊，吕岱之益友，今不幸，岱复于何闻过！」谈者美之。\n吕据闻孙綝代孙峻辅政，大怒，与诸督将连名共表荐滕胤为丞相；綝更以胤为大司马，代吕岱驻武昌。据引兵还，使人报胤，欲共废綝。冬十月，綝遣从兄宪将兵逆据于江都，使中使敕文钦、刘纂、唐咨等共击取据，又遣侍中左将军华融、中书丞丁晏告喻胤宜速去意。胤自以祸及，因留融、晏勒兵自衞，召典军杨崇、将军孙咨告以綝为乱，迫融等使有书难綝，綝不听，表言胤反，许将军刘丞以封爵，使率兵骑攻围胤。胤又劫融等使诈为诏发兵，融等不从，皆杀之。或劝胤引兵至苍龙门，将士见公出，必委綝就公。时夜已半，胤恃与据期，又难举兵向宫，乃约令部曲，说吕侯兵已在近道，故皆为胤尽死，无离散者。胤颜色不变，谈笑如常。时大风，比晓，据不至，綝兵大会，遂杀胤及将士数十人，夷胤三族。己酉，大赦，改元太平。或劝吕据奔魏者，据曰：「吾耻为叛臣。」遂自杀。\n以司空郑冲为司徒，左仆射卢毓为司空。毓固让骠骑将军王昶、光禄大夫王观、司隶校尉琅邪王祥，诏不许。\n祥性至孝，继母朱氏遇之无道，祥愈恭谨。朱氏子览，年数岁，每见祥被楚挞，辄涕泣抱持母；母以非理使祥，览辄与祥俱往。及长，娶妻，母虐使祥妻，览妻亦趋而共之，母患之，为之少止。祥渐有时誉，母深疾之，密使酖祥。览知之，径起取酒，祥争而不与，母遽夺反之。自后，母赐祥馔，览辄先尝，母惧览致毙，遂止。汉末遭乱，祥隐居三十馀年，不应州郡之命，母终，毁瘁，杖而后起。徐州刺史吕虔檄为别驾，委以州事，州界清静，政化大行，时人歌之曰：「海沂之康，实赖王祥；邦国一空，别驾之功！」\n十一月，吴孙綝迁大将军。綝负贵倨傲，多行无礼。峻从弟宪尝与诛诸葛恪，峻厚遇之，官至右将军、无难督，平九官事。綝遇宪薄于峻时，宪怒，与将军王敦谋杀綝，事泄，綝杀敦，宪服药死。\n二年春三月，大梁成侯卢毓卒。\n夏四月，吴主临正殿，大赦，始亲政事。孙綝表奏，多见难问，又科兵子弟十八已下、十五以上三千馀人，选大将子弟年少有勇力者，使将之，日于苑中敎习，曰：「吾立此军，欲与之俱长。」又数出中书视大帝时旧事，问左右侍臣曰：「先帝数有特制，今大将军问事，但令我书可邪？」尝食生梅，使黄门至中藏取蜜，蜜中有鼠矢；召问藏吏，藏吏叩头。吴主曰：「黄门从尔求蜜邪？」吏曰：「向求，实不敢与。」黄门不服。吴主令破鼠矢，矢中燥，因笑谓左右曰：「若矢先在蜜中，中外当俱湿；今外湿里燥，此必黄门所为也。」诘之，果服；左右莫不惊悚。\n征东大将军诸葛诞素与夏侯玄、邓扬等友善，玄等死，王淩、毌丘俭相继诛灭，诞内不自安，乃倾帑藏振施，曲赦有罪以收衆心，畜养扬州轻侠数千人以为死士。因吴人欲向徐堨，请十万衆以守寿春，又求临淮筑城以备吴寇。司马昭初秉政，长史贾充请遣参佐慰劳四征，且观其志。昭遣充至淮南，充见诞，论说时事，因曰：「洛中诸贤，皆愿禅代，君以为如何？」诞厉声曰：「卿非贾豫州子乎？世受魏恩，岂可欲以社稷输人乎！若洛中有难，吾当死之。」充默然；还，言于昭曰：「诸葛诞再在扬州，得士衆心。今召之，必不来，然反疾而祸小；不召，则反迟而祸大，不如召之。」昭从之。甲子，诏以诞为司空，召赴京师。诞得诏书，愈恐，疑扬州刺史乐綝间己，遂杀綝，敛淮南及淮北郡县屯田口十馀万官兵，扬州新附胜兵者四五万人，聚榖足一年食，为闭门自守之计。遣长史吴纲将少子靓至吴，称臣请救，幷请以牙门子弟为质。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "司马昭奉帝及太后讨诸葛诞。\n吴纲至吴，吴人大喜，使将军全怿、全端、唐咨、王祚将三万衆，与文钦同救诞；以诞为左都护，假节、大司徒、骠骑将军、青州牧，封寿春侯。怿，琮之子；端，其从子也。\n六月甲子，车驾次项，司马昭督诸军二十六万进屯丘头，以鎭南将军王基行鎭东将军、都督扬·豫诸军事，与安东将军陈骞等围寿春。基始至，围城未合，文钦、全怿等从城东北，因山乘险，得将其衆突入城。昭敕基敛军坚壁。基累求进讨，会吴朱异率三万人进屯安丰，为文钦外势，诏基引诸军转据北山。基谓诸将曰：「今围垒转固，兵马向集，但当精修守备以待越逸，而更移兵守险，使得放纵，虽有智者，不能善其后矣！」遂守便宜，上疏曰：「今与贼家对敌，当不动如山，若迁移依险，人心摇荡，于势大损。诸军并据深沟高垒，衆心皆定，不可倾动，此御兵之要也。」书奏，报听。于是基等四面合围，表里再重，堑垒甚峻。文钦等数出犯围，逆击，走之。司马昭又使奋武将军监青州诸军事石苞督兖州刺史州泰、徐州刺史胡质简锐卒为游军，以备外寇。泰击破朱异于阳渊，异走，泰追之，杀伤二千人。\n秋七月，吴大将军綝大发兵出屯镬里，复遣朱异帅将军丁奉、黎斐等五入前解寿春之围。异留辎重于都陆，进屯黎浆，石苞、州泰又击破之。太山太守胡烈以奇兵五千袭都陆，尽焚异资粮，异将馀兵食葛叶，走归孙綝；綝使异更死战，异以士卒乏食，不从綝命。綝怒，九月己巳，綝斩异于镬里。辛未，引兵还建业。綝旣不能拔出诸葛诞，而丧败士衆，自戮名将，由是吴人莫不怨之。\n司马昭曰：「异不得至寿春，而吴人杀之，非其罪也，欲以谢寿春而坚诞意，使其犹望救耳。今当坚围，备其越逸，而多方以误之。」乃纵反间，扬言「吴救方至，大军乏食，分遣羸疾就榖淮北，势不能久。」诞等益宽恣食，俄而城中乏粮，外救不至。将军蒋班、焦彝，皆诞腹心谋主也，言于诞曰：「朱异等以大衆来而不能进，孙綝杀异而归江东，外以发兵为名，内实坐须成败。今宜及衆心尚固，士卒思用，幷力决死，攻其一面，虽不能尽克，犹有可全者，空坐守死，无为也。」文钦曰：「公今举十馀万之衆归命于吴，而钦与全端等皆同居死地，公兄子弟尽在江表，就孙綝不欲来，主上及其亲戚岂肯听乎！且中国无岁无事，军民并疲，今守我一年，内变将起，柰何舍此，欲乘危徼幸乎！」班、彝固劝之，钦怒。诞欲杀班、彝，二人惧，十一月，弃诞逾城来降。全怿兄子辉、仪在建业，与其家内争讼，携其母将部曲数十家来奔。于是怿与兄子靖及全端弟翩、缉皆将兵在寿春城中，司马昭用黄门侍郎锺会策，密为辉、仪作书，使辉、仪所亲信赍入城告怿等，说「吴中怒怿等不能拔寿春，欲尽诛诸将家，故逃来归命。」十二月，怿等帅其衆数千人开门出降，城中震惧，不知所为。诏拜怿平东将军，封临湘侯，端等封拜各有差。\n汉姜维闻魏分关中兵以赴淮南，欲乘虚向秦川，率数万人出骆谷，至沈岭。时长城积谷甚多，而守兵少，征西将军、都督雍·凉诸军事司马望及安西将军邓艾进兵据之，以拒维。维壁于芒水，数挑战，望、艾不应。\n是时，维数出兵，蜀人愁苦，中散大夫谯周作《仇国论》以讽之曰：「或问往古能以弱胜强者，其术如何？曰：吾闻之，处大无患者常多慢，处小有忧者常思善；多慢则生乱，思善则生治，理之常也。故周文养民，以少取多，句践恤衆，以弱毙强，此其术也。或曰：曩者，项强汉弱，相与战争，项羽与汉约分鸿沟，各归息民，张良以为民志已定，则难动也，率兵追羽，终毙项氏。岂必由文王之事乎？曰：当商、周之际，王侯世尊，君臣久固，民习所专；深根者难拔，据固者难迁。当此之时，虽汉祖安能杖剑鞭马而取天下乎！及秦罢侯置守之后，民疲秦役，天下土崩，或岁易主，或月易公，鸟惊兽骇，莫知所从，于是豪强并争，虎裂狼分，疾搏者获多，迟后者见吞。今我与彼皆传国易世矣，旣非秦末鼎沸之时，实有六国并据之势，故可为文王，难为汉祖。夫民之疲劳，则骚扰之兆生，上慢下暴，则瓦解之形起。谚曰：『射幸数跌，不如审发。』是故智者不为小利移目，不为意似改步，时可而后动，数合而后举，故汤、武之师不再战而克，诚重民劳而度时审也。如遂极武黩征，土崩势生，不幸遇难，虽有智者将不能谋之矣。」\n三年春正月，文钦谓诸葛诞曰：「蒋班、焦彝谓我不能出而走，全端、全怿又率衆逆降，此敌无备之时也，可以战矣。」诞及唐咨等皆以为然，遂大为攻具，昼夜五六日攻南围，欲决围而出。围上诸军临高发石车火箭，逆烧破其攻具，矢石雨下，死伤蔽地，血流盈堑，复还城。城内食转竭，出降者数万口。钦欲尽出北方人省食，与吴人坚守，诞不听，由是争恨。钦素与诞有隙，徒以计合，事急愈相疑。钦见诞计事，诞遂杀钦。钦子鸯、虎将兵在小城中，闻钦死，勒兵赴之，衆不为用，遂单走逾城出，自归于司马昭。军吏请诛之，昭曰：「钦之罪不容诛，其子固应就戮；然鸯、虎以穷归命，且城未拔，杀之是坚其心也。」乃赦鸯、虎，使将数百骑巡城，呼曰：「文钦之子犹不见杀，其馀何惧！」又表鸯、虎皆为将军，赐爵关内侯。城内皆喜，且日益饥困。司马昭身自临围，见城上持弓者不发，曰：「可攻矣！」乃四面进军，同时鼓噪登城。二月乙酉，克之。诞窘急，单马将其麾下突小城欲出，司马胡奋部兵击斩之，夷其三族。诞麾下数百人，皆拱手为列，不降，每斩一人，辄降之，卒不变，以至于尽。吴将于诠曰：「大丈夫受命其主，以兵救人，旣不能克，又束手于敌，吾弗取也。」乃免胄冒陈而死。唐咨、王祚等皆降。吴兵万衆，器仗山积。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "昭遗王基书曰：「初议者云云，求移者甚衆，时未临履，亦谓宜然。将军深算利害，独秉固志，上违诏命，下拒衆议，终至制敌禽贼，虽古人所述，不是过也。」昭欲遣诸军轻兵深入，招迎唐咨等子弟，因衅有灭吴之势。王基谏曰：「昔诸葛恪乘东关之胜，竭江表之兵以围新城，城旣不拔，而死者大半。姜维因洮西之利，轻兵深入，粮饷不继，军覆上邽。夫大捷之后，上下轻敌，轻敌则虑难不深。今贼新败于外，又内患未弭，是其修备设虑之时也。且兵出逾年，人有归志，今俘馘十万，罪人斯得，自历代征伐，未有全兵独克如今之盛者也。武皇帝克袁绍于官渡，自以所获已多，不复追奔，惧挫威也。」昭乃止。以基为征东将军、都督扬州诸军事，进封东武侯。\n习凿齿曰：君子谓司马大将军于是役也，可谓能以德攻矣。夫建业者异道，各有所尚而不能兼幷也。故穷武之雄，毙于不仁；存义之国，丧于懦退。今一征而禽三叛，大虏吴衆，席卷淮浦，俘馘十万，可谓壮矣。而未及安坐，赏王基之功；种惠吴人，结异类之情；宠鸯葬钦，忘畴昔之隙；不咎诞衆，使扬土怀愧。功高而人乐其成，业广而敌怀其德。武昭旣敷，文算又洽，推是道也，天下其孰能当之哉！\n司马昭之克寿春，锺会谋画居多；昭亲待日隆，委以腹心之任，时人比之子房。\n汉姜维闻诸葛诞死，复还成都，复拜大将军。\n夏五月，诏以司马昭为相国，封晋公，食邑八郡，加九锡；昭前后九让，乃止。\n秋七月，吴主封故齐王奋为章安侯。\n八月，以骠骑将军王昶为司空。\n诏以关内侯王祥为三老，郑小同为五更，帝率羣臣诣太学，行养老乞言之礼。小同，玄之孙也。\n吴孙綝以吴主亲览政事，多所难问，甚惧；返自镬里，遂称疾不朝，使弟威远将军据入仓龙门宿衞，武衞将军恩、偏将军干、长水校尉闓分屯诸营，欲以自固。吴主恶之，乃推朱公主死意，全公主惧曰：「我实不知，皆朱据二子熊、损所白。」是时熊为虎林督，损为外部督，吴主皆杀之。损妻，卽孙峻妹也。綝谏，不从，由是益惧。\n吴主阴与全公主及将军刘丞谋诛綝。全后父尚为太常、衞将军，吴主谓尚子黄门侍郎纪曰：「孙綝专势，轻小于孤。孤前敕之使速上岸，为唐咨等作援，而留湖中不上岸一步；又委罪于朱异，擅杀功臣，不先表闻；筑第桥南，不复朝见。此为自在，无所复畏，不可久忍，今规取之。卿父作中军都督，使密严整士马，孤当自出临桥，率宿衞虎骑、左右无难一时围之，作版诏敕綝所领皆解散，不得举手。正尔，自当得之；卿去，但当使密耳！卿宣诏卿父，勿令卿母知之；女人旣不晓大事，且綝同堂姊，邂逅漏泄，误孤非小也！」纪承诏告尚。尚无远虑，以语纪母，母使人密语綝。\n九月戊午，綝夜以兵袭尚，执之，遣弟恩杀刘承于苍龙门外，比明，遂围宫。吴主大怒，上马带鞬执弓欲出，曰：「孤大皇帝适子，在位已五年，谁敢不从者！」侍中近臣及乳母共牵攀止之，不得出，叹咤不食，骂全后曰：「尔父愦愦，败我大事！」又遣呼纪，纪曰：「臣父奉诏不谨，负上，无面目复见。」因自杀。綝使光禄勋孟宗告太庙，废吴主为会稽王。召羣臣议曰：「少帝荒病昏乱，不可以处大位，承宗庙，已告先帝废之。诸君若有不同者，下异议。」皆震怖，曰：「唯将军令！」綝遣中书郎李崇夺吴主玺绶，以吴主罪班告远近。尚书桓彝不肯署名，綝怒，杀之。典军施正劝綝迎立琅邪王休，綝从之。己未，綝使宗正楷与中书郎董朗迎琅邪王于会稽。遣将军孙耽送会稽王亮之国，亮时年十六。徙全尚于零陵，寻追杀之；迁全公主于豫章。\n冬十月戊午，琅邪王行至曲阿，有老公遮王叩头曰：「事久变生，天下喁喁。」是日，进及布塞亭。孙綝以琅邪王未至，欲入居宫中，召百官会议，皆惶怖失色，徒唯唯而已。选曹郎虞汜曰：「明公为国伊、周，处将相之任，擅废立之威，将上安宗庙，下惠百姓，大小踊跃，自以伊、霍复见。今迎王未至而欲入宫，如是，羣下摇荡，衆听疑惑，非所以永终忠孝，扬名后世也。」綝不怿而止。汜，翻之子也。\n綝命弟恩行丞相事，率百僚以乘舆法驾迎琅邪王于永昌亭。孙恩奉上玺符，王三让，乃受。羣臣以次奉引，王就乘舆，百官陪位。綝以兵千人迎于半野，拜于道侧；王下车答拜。卽日，御正殿，大赦，改元永安。孙綝称「草莽臣」，诣阙上书，上印绶、节钺，求避贤路。吴主引见慰谕，下诏以綝为丞相、荆州牧，增邑五县；以恩为御史大夫、衞将军、中军督，封县侯。孙据、干、闓皆拜将军，封侯。又以长水校尉张布为辅义将军，封永康侯。\n先是，丹阳太守李衡数以事侵琅邪王，其妻习氏谏之，衡不听。琅邪王上书乞徙他郡，诏徙会稽。及琅邪王卽位，李衡忧惧，谓妻曰：「不用卿言，以至于此。吾欲奔魏，何如？」妻曰：「不可。君本庶民耳，先帝相拔过重，旣数作无礼，而复逆自猜嫌，逃叛求活，以此北归，何面目见中国人乎！琅邪王素好善慕名，方欲自显于天下，终不以私嫌杀君明矣。可自囚诣狱，表列前失，显求受罪。如此，乃当逆见优饶，非但直活而已。」衡从之。吴主诏曰：「丹阳太守李衡，以往事之嫌，自拘司败。夫射钩、斩袪，在君为君，其遣衡还郡，勿令自疑。」又加威远将军，授以棨戟。\n己丑，吴主封故南阳王和子晧为乌程侯。\n羣臣奏立皇后、太子，吴主曰：「朕以寡德，奉承洪业，涖事日浅，恩泽未敷，后妃之号，嗣子之位，非所急也。」有司固请，吴主不许。\n孙綝奉牛酒诣吴主，吴主不受，赍诣左将军张布；酒酣，出怨言曰：「初废少主时，多劝吾自为之者；吾以陛下贤明，故迎之。帝非我不立，今上礼见拒，是与凡臣无异，当复改图耳。」布以告吴主，吴主衔之，恐其有变，数加赏赐。戊戌，吴主诏曰：「大将军掌中外诸军事，事统烦多，其加衞将军、御史大夫恩侍中，与大将军分省诸事。」或有告綝怀怨侮上，欲图反者，吴主执以付綝，綝杀之，由是益惧，因孟宗求出屯武昌，吴主许之。綝尽敕所督中营精兵万馀人，皆令装载；又取武库兵器，吴主咸令给与。綝求中书两郎典知荆州诸军事，主者奏中书不应外出，吴主特听之。其所请求，一无违者。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "十二月丁卯，建业中谣言明会有变，綝闻之，不悦。夜，大风，发屋扬沙，綝益惧。戊辰，腊会，綝称疾不至；吴主强起之，使者十馀辈，綝不得已，将入，衆止焉。綝曰：「国家屡有命，不可辞。可豫整兵，令府内起火，因是可得速还。」遂入，寻而火起，綝求出，吴主曰：「外兵自多，不足烦丞相也。」綝起离席，奉、布目左右缚之。綝叩头曰：「愿徙交州。」吴主曰：「卿何不徙滕胤、吕据于交州乎！」綝复曰：「愿没为官奴。」吴主日：「卿何不以胤、据为奴乎！」遂斩之。以綝首令其衆曰：「诸与綝同谋者，皆赦之。」放仗者五千人。孙闓乘船欲降北，追杀之。夷綝三族，发孙峻棺，取其印绶，斫其木而埋之。\n己巳，吴主以张布为中军督。改葬诸葛恪、滕胤、吕据等，其罹恪等事远徒者，一切召还。朝臣有乞为诸葛恪立碑者，吴主诏曰：「盛夏出军，士卒伤损，无尺寸之功，不可谓能；受托孤之任，死于竖子之手，不可谓智。」遂寝。\n初，汉昭烈留魏延鎭汉中，皆实兵诸围以御外敌，敌若来攻，使不得入。及兴势之役，王平捍拒曹爽，皆承此制。及姜维用事，建议以为「错守诸围，适可御敌，不获大利。不若使敌至，诸围皆敛兵聚榖，退就汉、乐二城，听敌入平，重关头鎭守以捍之，令游军旁出以伺其虚。敌攻关不克，野无散榖，千里运粮，自然疲乏；引退之日，然后诸城并出，与游军幷力搏之，此殄敌之术也。」于是汉主令督汉中胡济却住汉寿，监军王含守乐城，护军蒋斌守汉城。\n四年春正月，黄龙二见宁陵井中。先是，顿丘、冠军、阳夏井中屡有龙见，羣臣以为吉祥，帝曰：「龙者，君德也。上不在天，下不在田，而数屈于井，非嘉兆也。」作《潜龙诗》以自讽，司马昭见而恶之。\n夏六月，京陵穆侯王昶卒。\n汉主封其子谌为北地王，询为新兴王，虔为上党王。尚书令陈祗以巧佞有宠于汉主，姜维虽位在祗上，而多率衆在外，希亲朝政，权任不及祗。秋八月丙子，祗卒；汉主以仆射义阳董厥为尚书令，尚书诸葛瞻为仆射。\n冬十一月，车骑将军孙壹为婢所杀。\n是岁，以王基为征南将军，都督荆州诸军事。\n元皇帝上\n景元元年，\n春正月，朔，日有食之。\n夏四月，诏有司率遵前命，复进大将军昭位相国，封晋公，加九锡。\n帝见威权日去，不胜其忿。五月己丑，召侍中王沈、尚书王经、散骑常侍王业，谓曰：「司马昭之心，路人所知也。吾不能坐受废辱，今日当与卿自出讨之。」王经曰：「昔鲁昭公不忍季氏，败走失国，为天下笑。今权在其门，为日久矣，朝廷四方皆为之致死，不顾逆顺之理，非一日也。且宿衞空阙，兵甲寡弱，陛下何所资用；而一旦如此，无乃欲除疾而更深之邪！祸殆不测，宜见重详。」帝乃出怀中黄素诏投地曰：「行之决矣！正使死何惧，况不必死邪！」于是入白太后。沈、业奔走告昭，呼经欲与俱，经不从。帝遂拔剑升辇，率殿中宿衞苍头官僮鼓噪而出。昭弟屯骑校尉伷遇帝于东止车门，左右呵之，伷衆奔走。中护军贾充自外入，逆与帝战于南阙下，帝自用剑。衆欲退，骑督成倅弟太子舍人济问充曰：「事急矣，当云何？」充曰：「司马公畜养汝等，正为今日。今日之事，无所问也！」济卽抽戈前刺帝，殒于车下。昭闻之，大惊，自投于地。太傅孚奔往，枕帝股而哭甚哀，曰：「杀陛下者，臣之罪也！」\n昭入殿中，召羣臣会议。尚书左仆射陈泰不至，昭使其舅尚书荀顗召之，泰曰：「世之论者以泰方于舅，今舅不如泰也。」子弟内外咸共逼之，乃入，见昭，悲恸，昭亦对之泣曰：「玄伯，卿何以处我？」泰曰：「独有斩贾充，少可谢天下耳。」昭久之曰：「卿更思其次。」泰曰：「泰言惟有进于此，不知其次。」昭乃不复更言。顗，彧之子也。\n太后下令，罪状高贵鄕公，废为庶人，葬以民礼。收王经及其家属付廷尉。经谢其母，母颜色不变，笑而应曰：「人谁不死，正恐不得其所；以此幷命，何恨之有！」及就诛，故吏向雄哭之，哀动一市。王沈以功封安平侯。庚寅，太傅孚等上言，请以王礼葬高贵鄕公，太后许之。\n使中护军司马炎迎燕王宇之子常道鄕公璜于邺，以为明帝嗣。炎，昭之子也。\n辛卯，羣公奏太后自今令书皆称诏制。\n癸卯，司马昭固让相国、晋公、九锡之命，太后诏许之。\n戊申，昭上言：「成济兄弟大逆不道，夷其族。」\n六月癸丑，太后诏常道鄕公更名奂。甲寅，常道鄕公入洛阳，是日，卽皇帝位，年十五，大赦，改元。\n丙辰，诏进司马昭爵位九锡如前，昭固让，乃止。\n癸亥，以尚书右仆射王观为司空。\n吴都尉严密建议作浦里塘，羣臣皆以为难；唯衞将军陈留濮阳兴以为可成，遂会诸军民就作，功费不可胜数。士卒多死亡，民大愁怨。\n会稽郡谣言王亮当还为天子，而亮宫人告亮使巫祷祠，有恶言，有司以闻。吴主黜亮为候官侯，遣之国；亮自杀，衞送者皆伏罪。\n冬十月，阳鄕肃侯王观卒。\n十一月，诏尊燕王，待以殊礼。\n十二月甲午，以司隶校尉王祥为司空。\n尚书王沈为豫州刺史。初到，下敎敕属城及士民曰：「若有能陈长吏可否，说百姓所患者，给榖五百斛。若说刺史得失，朝政宽猛者，给榖千斛。」主簿陈廞、褚䂮入白曰：「敎旨思闻苦言，示以劝赏。窃恐拘介之士或惮赏而不言，贪昧之人将慕利而妄举。苟不合宜，赏不虚行，则远听者未知当否之所在，徒见言之不用，因谓设而不行。愚以为告下之事，可少须后。」沈又敎曰：「夫兴益于上，受分于下，斯乃君子之操，何不言之有！」褚䂮复白曰：「尧、舜、周公所以能致忠谏者，以其款诚之心著也。冰炭不言而冷热之质自明者，以其有实也。若好忠直，如冰炭之自然，则谔谔之言将不求而自至。若德不足以配唐、虞，明不足以并周公，实不可以同冰炭，虽悬重赏，忠谏之言未可致也。」沈乃止。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "秋八月甲寅，复命司马昭进爵位如前，不受。\n冬十月，汉主以董厥为辅国大将军，诸葛瞻为都护、衞将军，共平尚书事，以侍中樊建为尚书令。时中常侍黄皓用事，厥、瞻皆不能矫正，士大夫多附之，唯建不与皓往来。秘书令郤正久在内职，与皓比屋，周旋三十馀年，澹然自守，以书自娱，旣不为皓所爱，亦不为皓所憎，故官不过六百石，而亦不罹其祸。汉主弟甘陵王永憎皓，皓谮之，使十年不得朝见。\n吴主使五官中郎将薛珝聘于汉，及还，吴主问汉政得失，对曰：「主暗而不知其过，臣下容身以求免罪，入其朝不闻直言，经其野民皆菜色。臣闻燕雀处堂，子母相乐，以为至安也，突决栋焚，而燕雀怡然不知祸之将及，其是之谓乎！」珝，综之子也。\n是岁，鲜卑索头部大人拓跋力微始遣其子沙漠汗入贡，因留为质。力微之先，世居北荒，不交南夏。至可汗毛，始强大，统国三十六，大姓九十九；后五世至可汗推寅，南迁大泽；又七世至可汗邻，使其兄弟七人及族人乙旃氏、车惃氏分统部衆为十族，邻老，以位授其子诘汾，使南迁，遂居匈奴故地。诘汾卒，力微立，复徙居定襄之盛乐，部衆浸盛，诸部皆畏服之。", "output": ["翻译内容"]}]