[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百七端明殿学士兼翰林侍读学士朝散大夫右谏议大夫充集贤殿修撰权判西京留司御史台上柱国河内郡开国侯食邑一千三百户食实封四百户赐紫金鱼袋臣司马光奉敕编集\n后学天台胡三省音注晋纪二十九\n烈宗孝武皇帝中之下\n太元十二年春正月乙巳，以朱序为青、兖二州刺史，代谢玄鎭彭城；序求鎭淮阴，许之。以玄为会稽内史。\n丁未，大赦。\n燕主垂观兵河上，高阳王隆曰：「温详之徒，皆白面儒生，乌合为羣，徒恃长河以自固；若大军济河，必望旗震坏，不待战也。」垂从之。戊午，遣鎭北将军兰汗、护军将军平幼于碻磝西四十里济河，隆以大衆陈于北岸。温攀、温楷果走趣城，平幼追击，大破之。详夜将妻子奔彭城，其衆三万馀户皆降于燕。垂以太原王楷为兖州刺史，鎭东阿。\n初，垂在长安，秦王坚尝与之交手语，宂从仆射光祚言于坚曰：「陛下颇疑慕容垂乎？垂非久为人下者也。」坚以告垂。及秦主丕自邺奔晋阳，祚与黄门侍郎封孚、钜鹿太守封劝皆来奔。劝，奕之子也。垂之再围邺也，秦故臣西河朱肃等各以其衆来奔。诏以祚等为河北诸郡太守，皆营于济北、濮阳，羁属温详；详败，俱诣燕军降。垂赦之，抚待如旧。垂见光祚，流涕沾衿，曰：「秦王待我深，吾事之亦尽；但为二公猜忌，吾惧死而负之，每一念之，中宵不寐。」祚亦悲恸。垂赐祚金帛，祚固辞，垂曰：「卿犹复疑邪？」祚曰：「臣昔者惟知忠于所事，不意陛下至今怀之，臣敢逃其死！」垂曰：「此乃卿之忠，固吾所求也，前言戏之耳。」待之弥厚，以为中常侍。\n翟辽遣其子钊寇陈、颍，朱序遣将军秦膺击走之。\n秦主登立妃毛氏为皇后，勃海王懿为太弟。后，兴之女也。遣使拜东海王纂为使持节、都督中外诸军事、太师、领大司马，封鲁王；纂弟师奴为抚军大将军、幷州牧，封朔方公。纂怒谓使者曰：「勃海王先帝之子，南安王何以不立而自立乎？」长史王旅谏曰：「南安已立，理无中改；今寇虏未灭，不可宗室之中自为仇敌也。」纂乃受命。于是卢水胡彭沛谷、屠各董成、张龙世、新平羌雷恶地等皆附于纂，有衆十馀万。\n后秦主苌徙秦州豪杰三万户于安定。\n初，安次人齐涉聚衆八千馀家据新栅，降燕，燕主垂拜涉魏郡太守。旣而复叛，连张愿，愿自帅万馀人进屯祝阿之瓮口，招翟辽，共应涉。\n高阳王隆言于垂曰：「新栅坚固，攻之未易猝拔。若久顿兵于其城下，张愿拥帅流民，西引丁零，为患方深。愿衆虽多，然皆新附，未能力鬬。因其自至，宜先击之。愿父子恃其骁勇，必不肯避去，可一战擒也。愿破，则涉不能自存矣。」垂从之。\n二月，遣范阳王德、陈留王绍、龙骧将军张崇帅步骑二万会隆击愿。军至斗城，去瓮口二十馀里，解鞍顿息。愿引兵奄至，燕人惊遽，德兵退走，隆勒兵不动。愿子龟出冲陈，隆遣左右王末逆击，斩之。隆徐进战，愿兵乃退。德行里馀，复整兵，还与隆合，谓隆曰：「贼气方锐，宜且缓之。」隆曰：「愿乘人不备，宜得大捷；而吾士卒皆以悬隔河津，势迫之故，人思自战，故能却之。今贼不得利，气竭势衰，皆有进退之志，不能齐奋，宜亟击之。」德曰：「吾唯卿所为耳。」遂进，战于瓮口，大破之，斩首七千八百级；愿脱身保三布口。燕人进军历城，青、兖、徐州郡县壁垒多降。垂以陈留王绍为青州刺史，鎭历城。德等还师，新栅人冬鸾执涉送之。垂诛涉父子，馀悉原之。\n三月，秦主登以窦冲为南秦州牧，杨定为益州牧，杨壁为司空、梁州牧，乞伏国仁为大将军、大单于、苑川王。\n燕上谷人王敏杀太守封戢，代郡人许谦逐太守贾闰，各以郡附刘显。\n燕乐浪王温为尚书右仆射。\n夏四月戊辰，尊帝母李氏为皇太妃，仪服如太后。\n后秦征西将军姚硕德为杨定所逼，退守迳阳。定与秦鲁王纂共攻之，战于泾阳，硕德大败。后秦主苌自阴密救之，纂退屯敷陆。\n燕主垂自碻磝还中山，慕容柔、慕容盛、慕容会来自长子。庚子，垂为之大赦。垂问盛：「长子人情如何，为可取乎？」盛曰：「西军扰扰，人有东归之志，陛下唯当修仁政以俟之耳。若大军一临，必投戈而来，若孝子之归慈父也。」垂悦。癸未，封柔为阳平王，盛为长乐公，会为清河公。\n高平人翟畅执太守徐含远，以郡降翟辽。燕主垂谓诸将曰：「辽以一城之衆，反覆三国之间，不可不讨。」五月，以章武王宙监中外诸军事，辅太子宝守中山；垂自帅诸将南攻辽，以太原王楷为前锋都督。辽衆皆燕、赵之人，闻楷至，皆曰：「太原王子，吾之父母也！」相帅归之。辽惧，遣使请降；垂以辽为徐州牧，封河南公，前至黎阳，受降而还。\n井陉人贾鲍，招引北山丁零翟遥等五千馀人，夜袭中山，陷其外郭。章武王宙以奇兵出其外，太子宝鼓噪于内，合击，大破之，尽俘其衆，唯遥、鲍单马走免。\n刘显地广兵强，雄于北方。会其兄弟乖争，魏长史张衮言于魏王圭曰：「显志在幷吞，今不乘其内溃而取之，必为后患。然吾不能独克，请与燕共攻之。」圭从之，复遣安同乞师于燕。\n诏徵会稽处士戴逵，逵累辞不就；郡县敦逼不已，逵逃匿于吴。谢玄上疏曰：「逵自求其志，今王命未回，将罹风霜之患。陛下旣已爱而器之，亦宜使其身名并存，请绝召命。」帝许之。逵，𨔵之兄也。\n秦主登以其兄同成为司徒、守尚书令，封颍川王；弟广为中书监，封安成王；子崇为尚书左仆射，封东平王。\n燕主垂自黎阳还中山。\n吴深杀燕清河太守丁国，章武人王祖杀太守白钦，勃海人张申据高城以叛；燕主垂命乐浪王温讨之。\n苑川王国仁帅骑三万袭鲜卑大人密贵、裕苟、提伦三部于六泉。秋七月，与没弈干、金熙战于渴浑川，没弈干、金熙大败，三部皆降。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "燕赵王麟讨王敏于上谷，斩之。\n刘衞辰献马于燕，刘显掠之。燕主垂怒，遣太原王楷将兵助赵王麟击显，大破之。显奔马邑西山。魏王圭引兵会麟击显于弥泽，又破之。显奔西燕，麟悉收其部衆，获马牛羊以千万数。\n吕光将彭晃、徐炅攻张大豫于临洮，破之。大豫奔广武，王穆奔建康。八月，广武人执大豫送姑臧，斩之，穆袭据酒泉，自称大将军、凉州牧。\n辛巳，立皇子德宗为太子，大赦。\n燕主垂立刘显弟可泥为乌桓王，以抚其衆，徙八千馀落于中山。\n秦冯翊太守兰椟帅衆二万自频阳入和宁，与鲁王纂谋攻长安。纂弟师奴劝纂称尊号，纂不从；师奴杀纂而代之，椟遂与师奴绝。西燕主永攻椟，椟请救于后秦，后秦主苌欲自救之。尚书令姚旻、左仆射尹纬曰：「苻登近在瓦亭，将乘虚袭吾后。」苌曰：「苻登衆盛，非旦夕可制；登迟重少决，必不能轻军深入。比两月间，吾必破贼而返，登虽至，无能为也。」九月，苌军于泥源。师奴逆战，大败，亡奔鲜卑。后秦尽收其衆，屠各董成等皆降。\n秦主登进据胡空堡，戎、夏归之十馀万。\n冬十月，翟辽复叛燕，遣兵与王祖、张申寇抄清河、平原。\n后秦主苌进击西燕王永于河西，永走。兰椟复列兵拒守，苌攻之；十二月，禽椟，遂如杏城。\n后秦姚方成攻秦雍州刺史徐嵩垒，拔之，执嵩而数之。嵩骂曰：「汝姚苌罪当万死，苻黄眉欲斩之，先帝止之。授任内外，荣宠极矣。曾不如犬马识所养之恩，亲为大逆。汝羌辈岂可以人理期也，何不速杀我！」方成怒，三斩嵩，悉坑其士卒，以妻子赏军。后秦主苌掘秦主坚尸，鞭挞无数，剥衣倮形，荐之以棘，坎土而埋之。\n凉州大饥，米斗值钱五百，人相食，死者太半。\n吕光西平太守康宁自称匈奴王，杀湟河太守强禧以叛。张掖太守彭晃亦叛，东结康宁，西通王穆。光欲自击晃，诸将皆曰：「今康宁在南，伺衅而动，若晃、穆未诛，康宁复至，进退狼狈，势必大危。」光曰：「实如卿言。然我今不往，是坐待其来也。若三寇连兵，东西交至，则城外皆非吾有，大事去矣。今晃初叛，与宁、穆情契未密，出其仓猝，取之差易耳。」乃自帅骑三万，倍道兼行，旣至，攻之二旬，拔其城，诛晃。\n初，王穆起兵，遣使招敦煌处士郭瑀，瑀叹曰：「今民将左袵，吾忍不救之邪！」乃与同郡索嘏起兵应穆，运粟三万石以饷之。穆以瑀为太府左长史、军师将军，嘏为敦煌太守。旣而穆听谗言，引兵攻嘏，瑀谏不听，出城大哭，举手谢城曰：「吾不复见汝矣！」还而引被覆面，不与人言，不食而卒。吕光闻之曰：「二虏相攻，此成禽也，不可以惮屡战之劳而失永逸之机也。」遂帅步骑二万攻酒泉，克之。进屯凉兴，穆引兵东还，未至，衆溃，穆单骑走，騂马令郭文斩其首送之。\n十三年春正月，康乐献武公谢玄卒。\n二月，秦主登军朝那，后秦主苌军武都。\n翟辽遣司马眭琼诣燕谢罪；燕主垂以其数反覆，斩琼以绝之。辽乃自称魏天王，改元建光，置百官。\n燕青州刺史陈留王绍为平原太守辟闾浑所逼，退屯黄巾固。燕主垂更以绍为徐州刺史。浑，蔚之子也，因苻氏乱，据齐地来降。\n三月乙亥，燕主垂以太子宝录尚书事，授之以政，自总大纲而已。\n燕赵王麟击许谦，破之，谦奔西燕。遂废代郡，悉徙其民于龙城。\n吕光之定凉州也，杜进功居多，光以为武威太守，贵宠用事，羣僚莫及。光甥石聪自关中来，光问之曰：「中州人言我为政何如？」聪曰：「但闻有杜进耳，不闻有舅。」光由是忌进而杀之。\n光与羣寮宴，语及政事，参军京兆段业曰：「明公用法太峻。」光曰：「吴起无恩而楚强，商鞅严刑而秦兴。」业曰：「起丧其身，鞅亡其家，皆残酷之致也。明公方开建大业，景行尧、舜，犹惧不济；乃慕起、鞅之为治，岂此州士女所望哉！」光改容谢之。\n夏四月戊午，以朱序为都督司·雍·梁·秦四州诸军事、雍州刺史，戍洛阳。以谯王恬代序为都督兖·冀·幽·幷诸军事、青·兖二州刺史。\n苑川王国仁破鲜卑越质叱黎于平襄，获其子诘归。\n丁亥，燕主垂立夫人段氏为皇后，以太子宝领大单于。段氏，右光禄大夫仪之女；其妹适范阳王德。仪，宝之舅也。追諡前妃段氏为成昭皇后。\n五月，秦太弟懿卒，諡曰献哀。\n翟辽徙屯滑台。\n六月，苑川王乞伏国仁卒，諡曰宣烈，庙号烈祖。其子公府尚幼，羣下推国仁弟乾归为大都督、大将军、大单于、河南王，大赦，改元太初。\n魏王圭破库莫奚于弱落水南，秋七月，库莫奚复袭魏营，圭又破之。库莫奚者，本属宇文部，与契丹同类而异种，其先皆为燕王皝所破，徙居松漠之间，\n秦、后秦自春相持，屡战，互有胜负，至是各解归。关西豪桀以后秦久无成功，多去而附秦。\n河南王乾归立其妻边氏为王后；置百官，仿汉制，以南川侯出连乞都为丞相，梁州刺史悌眷为御史大夫，金城边芮为左长史，东秦州刺史秘宜为右长史，武始翟勍为左司马，略阳王松寿为主簿，从弟轲弹为梁州牧，弟益州为秦州牧，屈眷为河州牧。\n八月，秦主登立子崇为皇太子，弁为南安王，尚为北海王。\n燕护军将军平幼会章武王宙讨吴深，破之，深走保绎幕。\n魏王圭阴有图燕之志，遣九原公仪奉使至中山，燕主垂诘之曰：「魏王何以不自来？」仪曰：「先王与燕并事晋室，世为兄弟，臣今奉使，于理未失。」垂曰：「吾今威加四海，岂得以昔日为比！」仪曰：「燕若不修德礼，欲以兵威自强，此乃将帅之事，非使臣所知也。」仪还，言于圭曰：「燕主衰老，太子暗弱，范阳王自负材气，非少主臣也。燕主旣没，内难必作，于时乃可图也。今则未可。」圭善之。仪，圭母弟翰之子也。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "张申攻广平，王祖攻乐陵；壬午，燕高阳王隆将兵讨之。\n冬十月，后秦主苌还安定；秦主登就食新平，帅衆万馀围苌营，四面大哭，苌命营中哭以应之，登乃退。\n十二月庚子，尚书令南康襄公谢石卒。\n燕太原王楷、赵王麟将兵会高阳王隆于合口，以击张申；王祖帅诸垒共救之，夜犯燕军，燕人逆击，走之。隆欲追之，楷、麟曰：「王祖老贼，或恐诈而设伏，不如俟明。」隆曰：「此白地羣盗，乌合而来，徼幸一决，非素有约束，能壹其进退也。今失利而去，衆莫为用，乘势追之，不过数里，可尽擒也。申之所恃，唯在于祖，祖破，则申降矣。」乃留楷、麟守申垒，隆与平幼分道击之，比明，大获而还，悬所获之首以示申。甲寅，申出降，祖亦归罪。\n秦以颍川王同成为太尉。\n十四年春正月，燕以阳平王柔鎭襄国。\n辽西王农在龙城五年，庶务修举，乃上表曰：「臣顷因征卽鎭，所统将士安逸积年，青、徐、荆、雍遗寇尚繁，愿时代还，展竭微效，生无馀力，没无遗恨，臣之志也！」庚申，燕主垂召农为侍中、司隶校尉；以高阳王隆为都督幽·平二州诸军事、征北大将军、幽州牧；建留台于龙城，以隆录留台尚书事。又以护军将军平幼为征北长史，散骑常侍封孚为司马，并兼留台尚书。隆因农旧规，修而广之，辽、碣遂安。\n后秦主苌以秦战屡胜，谓得秦王坚之神助，亦于军中立坚像而祷之曰：「臣兄襄敕臣复雠，新平之祸，臣行襄之命，非臣罪也。苻登，陛下疏属，犹欲复雠，况臣敢忘其兄乎！且陛下命臣以龙骧建业，臣敢违之！今为陛下立像，陛下勿追计臣过也。」秦主登升楼，遥谓苌曰：「为臣弑君，而立像求福，庸有益乎！」因大呼曰：「弑君贼姚苌何不自出！吾与汝决之！」苌不应。久之，以战未有利，军中每夜数惊，乃斩像首以送秦。\n秦主登以河南王乾归为大将军、大单于、金城王。\n甲寅，魏王圭袭高车，破之。\n二月，吕光自称三河王，大赦，改元麟嘉，置百官。光妻石氏、子绍、弟德世自仇池来至姑臧，光立石氏为妃，绍为世子。\n癸巳，魏王圭击吐突邻部于女水，大破之，尽徙其部落而还。\n秦主登留辎重于大界，自将轻骑万馀攻安定羌密造保，克之。\n夏四月，翟辽寇荥阳，执太守张卓。\n燕以长乐公盛鎭蓟城，修缮旧宫。\n五月，清河民孔金斩吴深，送首中山。\n金城王乾归击侯年部，大破之。于是秦、凉、鲜卑、羌、胡多附乾归，乾归悉授以官爵。\n后秦主苌与秦主登战数败，乃遣中军将军姚崇袭大界；登邀击之于安丘，又败之。\n燕范阳王德、赵王麟击贺讷，追奔至勿根山，讷穷迫请降，徙之上谷，质其弟梁干于中山。\n秋七月，以骠骑长史王忱为荆州刺史、都督荆·益·宁三州诸军。忱，国宝之弟也。\n秦主登攻后秦右将军吴忠等于平凉，克之。八月，登据苟头原以逼安定。诸将劝后秦主苌决战，苌曰：「与穷寇竞胜，兵家之忌也；吾将以计取之。」乃留尚书令姚旻守安定，夜，帅骑三万袭秦辎重于大界，克之，杀毛后及南安王尚，擒名将数十人，驱掠男女五万馀口而还。毛氏美而勇，善骑射。后秦兵入其营，毛氏犹弯弓跨马，帅壮士数百人战，衆寡不敌，为后秦所执。苌将纳之，毛氏骂且哭曰：「姚苌，汝先已杀天子，今又欲辱皇后，皇天后土，宁汝容乎！」苌杀之。诸将欲因秦军骇乱击之，苌曰：「登衆虽乱，怒气犹盛，未可轻也。」遂止。登收馀衆屯胡空堡。苌使姚硕德鎭安定，徙安定千馀家于阴密，遣其弟征南将军靖鎭之。\n九月庚午，以左仆射陆纳为尚书令。\n秦主登之东也，后秦主苌使姚硕德置秦州守宰，以从弟常戍陇城，邢奴戍冀城，姚详戍略阳。杨定攻陇、冀，克之，斩常，执邢奴；详弃略阳，奔阴密。定自称秦州牧、陇西王；秦因其所称而授之。\n冬十月，秦主登以窦冲为大司马、都督陇东诸军事、雍州牧，杨定为左丞相、都督中外诸军事、秦·梁二州牧，约共攻后秦；又约监河西诸军事·幷州刺史杨政、都督河东诸军事·冀州刺史杨楷各帅其衆会长安。政、楷皆河东人。秦主丕旣败，政、楷收集流民数万户，政据河西，楷据湖、陕之间，遣使请命于秦，登因而授之。\n燕乐浪悼王温为冀州刺史，翟辽遣丁零故堤诈降于温帐，乙酉，刺温，杀之，幷其长史司马驱，帅守兵二百户奔西燕。燕辽西王农邀击刺温者于襄国，尽获之，惟堤走免。\n十一月，枹罕彭奚念附于乞伏乾归，以奚念为北河州刺史。\n初，帝旣亲政事，威权己出，有人主之量。已而溺于酒色，委事于琅邪王道子；道子亦嗜酒，日夕与帝以酣歌为事。又崇尚浮屠，穷奢极费，所亲昵者皆姏姆、僧尼。左右近习，争弄权柄，交通请托，贿赂公行，官赏滥杂，刑狱谬乱。尚书令陆纳望宫阙叹曰：「好家居，纤儿欲撞坏之邪！」左衞领营将军会稽许营上疏曰：「今台府局吏、直衞武官及仆隶婢儿取母之姓者，本无鄕邑品第，皆得为郡守县令，或带职在内，及僧尼乳母，竞进亲党，又受货赂；辄临官领衆，政敎不均，暴滥无罪，禁令不明，劫盗公行。昔年下书敕羣下尽规，而衆议兼集，无所采用。臣闻佛者，清远玄虚之神，今僧尼往往依傍法服，五诫粗法尚不能遵，况精妙乎！而流惑之徒，竞加敬事，又侵渔百姓，取财为惠，亦未合布施之道也。」疏奏，不省。\n道子势倾内外，远近奔凑；帝渐不平，然犹外加优崇。侍中王国宝以谗佞有宠于道子，扇动朝衆，讽八座啓道子宜进位丞相、杨州牧，假黄钺，加殊礼。护军将军南平车胤曰：「此乃成王所以尊周公也。今主上当阳，非成王之比；相王在位，岂得为周公乎！」乃称疾不署。疏奏，帝大怒，而嘉胤有守。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "甯在豫章，遣十五议曹下属城，采求风政；幷吏假还，讯问官长得失。徐邈与甯书曰：「足下听断明允，庶事无滞，则吏愼其负而人听不惑矣，岂须邑至里诣，饰其游声哉！非徒不足致益，寔乃蚕渔之所资；岂有善人君子而干非其事，多所告白者乎！自古以来，欲为左右耳目，无非小人，皆先因小忠而成其大不忠，先藉小信而成其大不信，遂使谗谄并进，善恶倒置，可不戒哉！足下愼选纲纪，必得国士以摄诸曹，诸曹皆得良吏以掌文按，又择公方之人以为监司，则清浊能否，与事而明；足下但平心处之，何取于耳目哉！昔明德马后未尝顾左右与言，可谓远识，况大丈夫而不能免此乎！」\n十二月，后秦主苌使其东门将军任瓫诈遣使招秦主登，许开门纳之。登将从之，征东将军雷恶地将兵在外，闻之，驰骑见登，曰：「姚苌多诈，不可信也！」登乃止。苌闻恶地诣登，谓诸将曰：「此羌见登，事不成矣！」登以恶地勇略过人，阴惮之。恶地惧，降于后秦，苌以恶地为鎭军将军。\n秦以安成王广为司徒。\n十五年春正月乙亥，谯敬王恬薨。\n西燕主永引兵向洛阳，朱序自河阴北济河，击败之。序追至白水，会翟辽谋向洛阳，序乃引兵还，击走之；留鹰扬将军朱党戍石门，使其子略督护洛阳，以参军赵蕃佐之，身还襄阳。\n琅琊王道子恃宠骄恣，侍宴酣醉，或亏礼敬。帝益不能平，欲选时望为藩鎭以潜制道子，问于太子左衞率王雅曰：「吾欲用王恭、殷仲堪，何如？」雅曰：「王恭风神简贵，志气方严；仲堪谨于细行，以文义著称。然皆峻狭自是，且干略不长；若委以方面，天下无事，足以守职，若其有事，必为乱阶矣！」帝不从。恭，蕴之子；仲堪，融之孙也。二月辛巳，以中书令王恭为都督青·兖·幽·幷·冀五州诸军事、兖·青二州刺史，鎭京口。\n三月戊辰，大赦。\n后秦主苌攻秦扶风太守齐益男于新罗堡，克之，益男走。秦主登攻后秦天水太守张业生于陇东，苌救之，登引去。\n夏四月，秦鎭东将军魏揭飞自称冲天王，帅氐、胡攻后秦安北将军姚当成于杏城；鎭东将军雷恶地叛应之，攻鎭东将军姚汉得于李润。后秦主苌欲自击之，羣臣皆曰：「陛下不忧六十里苻登，乃忧六百里魏揭飞，何也？」苌曰：「登非可猝灭，吾城亦非登所能猝拔。恶地智略非常，若南引揭飞，东结董成，得杏城、李润而据之，长安东北非吾有也。」乃潜引精兵一千六百赴之。揭飞、恶地有衆数万，氐、胡赴之者前后不绝。苌每见一军至，辄喜。羣臣怪而问之，苌曰：「揭飞等扇诱同恶，种类甚繁，吾虽克其魁帅，馀党未易猝平；今乌集而至，吾乘胜取之，可一举无馀也。」揭飞等见后秦兵少，悉衆攻之；苌固垒不战，示之以弱，潜遣其子中军将军崇帅骑数百出其后。揭飞兵扰乱，苌遣鎭远将军王超等纵兵击之，斩揭飞及其将士万馀级。恶地请降，苌待之如初，恶地谓人曰：「吾自谓智勇杰出一时，而每遇姚翁辄困，固其分也！」\n苌命姚当成于所营之地，每栅孔中辄树一木以旌战功。岁馀，问之，当成曰：「营地太小，已广之矣。」苌曰：「吾自结发以来，与人战，未尝如此之快，以千馀兵破三万之衆，营地惟小为奇，岂以大为贵哉！」\n吐谷浑视连遣使献见于金城王乾归，乾归拜视连沙州牧、白兰王。\n丙寅，魏王圭会燕赵王麟于意辛山，击贺兰、纥突邻、纥奚三部，破之，纥突邻、纥奚皆降于魏。\n秋七月，冯翊人郭质起兵于广鄕以应秦，移檄三辅曰：「姚苌凶虐，毒被神人。吾属世蒙先帝尧、舜之仁，非常伯、纳言之子，卽卿校、牧守之孙也。与其含耻而存，孰若蹈道而死。」于是三辅壁垒皆应之；独郑县人苟曜聚衆数千附于后秦。秦以质为冯翊太守。后秦以曜为豫州刺史。\n刘衞辰遣子直力鞮攻贺兰部，贺讷困急，请降于魏。丙子，魏王圭引兵救之，直力鞮退。圭徙讷部落，处之东境。\n八月，刘牢之击翟钊于鄄城，钊走河北；又败翟辽于滑台，张愿来降。\n九月，北平人吴柱聚衆千馀，立沙门法长为天子，破北平郡，转寇广都，入白狼城。燕幽州牧高阳王隆方葬其夫人，郡县守宰皆会之，衆闻柱反，请隆还城，遣大兵讨之。隆曰：「今闾阎安业，民不思乱，柱等以诈谋惑愚夫，诱胁相聚，无能为也。」遂留葬讫，遣广平太守、广都令先归，续遣安昌侯进将百馀骑趋白狼城，柱衆闻之，皆溃，穷捕，斩之。\n以侍中王国宝为中书令，俄兼中领军。\n丁未，以吴郡太守王珣为尚书右仆射。\n吐谷浑视连卒，子视罴立。视罴以其父祖慈仁，为四邻所侵侮，乃督厉将士，欲建功业。冬十月，金城王乾归遣使拜视罴沙州牧、白兰王；视罴不受。\n十二月，郭质及苟曜战于郑东，质败，奔洛阳。\n越质诘归据平襄，叛金城王乾归。\n十六年春正月，燕置行台于蓟，加长乐公盛录行台尚书事。\n金城王乾归击越质诘归；诘归降，乾归以宗女妻之。\n贺染干谋杀其兄讷，讷知之，举兵相攻。魏王圭告于燕，请为鄕导以讨之。二月甲戌，燕主垂遣赵王麟将兵击讷，鎭北将军兰汗帅龙城之兵击染干。\n三月，秦主登自雍攻后秦安东将军金荣于范氏堡，克之；遂渡渭水，攻京兆太守韦范于段氏堡，不克；进据曲牢。\n夏四月，燕兰汗破贺染干于牛都。\n苟曜有衆一万，密召秦主登，许为内应；登自曲牢向繁川，军于马头原。五月，后秦主苌引兵逆战，登击破之，斩其右将军吴忠。苌收衆复战，姚硕德曰：「陛下愼于轻战，每欲以计取之，今战失利而更前逼贼，何也？」苌曰：「登用兵迟缓，不识虚实。今轻兵直进，遥据吾东，此必苟曜竖子与之有谋也。缓之则其谋得成，故及其交之未合，急击之以败散其事耳。」遂进战，大破之。登退屯于郿。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "六月甲辰，燕赵王麟破贺讷于赤城，禽之，降其部落数万。燕主垂命麟归讷部落，徙染干于中山。麟归，言于垂曰：「臣观拓跋圭举动，终为国患，不若摄之还朝，使其弟监国事。」垂不从。\n西燕主永寇河南，太守杨佺期击破之。\n秋七月壬申，燕主垂如范阳。\n魏王圭遣其弟觚献见于燕；燕主垂衰老，子弟用事，留觚以求良马。魏王圭弗与，遂与燕绝；使长史张衮求好于西燕。觚逃归，燕太子宝追获之，垂待之如初。\n秦主登攻新平，后秦主苌救之，登引去。\n秦骠骑将军没弈干以其二子为质于金城王乾归，请共击鲜卑大兜。乾归与没弈干攻大兜于鸣蝉堡，克之。兜微服走，乾归收其部衆而还，归没弈干二子。没弈干寻叛，东合刘衞辰。八月，乾归帅骑一万讨没弈干，没弈干奔他楼城，乾归射之，中目。\n九月癸未，以尚书右仆射王珣为左仆射，太子詹事谢琰为右仆射。太学博士范弘之论殷浩宜加赠諡，因敍桓温不臣之迹。是时桓氏犹盛，王珣，温之故吏也，以为温废昏立明，有忠贞之节；黜弘之为馀杭令。弘之，汪之孙也。\n冬十月壬辰，燕主垂还中山。\n初，柔然部人世服于代，其大人郁久闾地粟袁卒，部落分为二：长子匹候跋继父居东边，次子縕纥提别居西边。秦王坚灭代，柔然附于刘衞辰。\n及魏王圭卽位，攻击高车等诸部，率皆服从，独柔然不事魏。戊戌，圭引兵击之，柔然举部遁走，圭追奔六百里。诸将因张衮言于圭曰：「贼远粮尽，不如早还。」圭问诸将：「若杀副马，为三日食，足乎？」皆曰：「足。」乃复倍道追之，及于大碛南牀山下，大破之，虏其半部，匹候跋及别部帅屋击各收馀衆遁走。圭遣长孙嵩、长孙肥追之。圭谓将佐曰：「卿曹知吾前问三日粮意乎？」曰：「不知也。」圭曰：「柔然驱畜产奔走数日，至水必留；我以轻骑追之，计其道里，不过三日及之矣。」皆曰：「非所及也。」嵩追斩屋击于平望川。肥追匹候跋至涿邪山，匹候跋举衆降，获縕纥提之子曷多汗、兄子社仑、斛律等宗党数百人。縕纥提将奔刘衞辰，圭追及之，縕纥提亦降，圭悉徙其部衆于云中。\n翟辽卒，子钊代立，改元定鼎。攻燕邺城，燕辽西王农击却之。\n三河王光遣兵乘虚伐金城王乾归；乾归闻之，引兵还，光兵亦退。\n刘衞辰遣子直力鞮帅衆八九万攻魏南部。十一月己卯，魏王圭引兵五六千人拒之，壬午，大破直力鞮于铁岐山南，直力鞮单骑走。乘胜追之，戊子，自五原金津南济河，径入衞辰国，衞辰部落骇乱。辛卯，圭直抵其所居悦跋城，衞辰父子出走。壬辰，分遣诸将轻骑追之，将军伊谓禽直力鞮于木根山，衞辰为其部下所杀。十二月，圭军于盐池，诛衞辰宗党五千馀人，皆投尸于河，自河以南诸部悉降，获马三十馀万匹，牛羊四百馀万头，国用由是遂饶。\n衞辰少子勃勃亡奔薛干部，圭使人求之。薛干部帅太悉仗出勃勃以示使者曰：「勃勃国破家亡，以穷归我，我宁与之俱亡，何忍执以与魏。」乃送勃勃于没弈干，没弈干以女妻之。\n戊申，燕主垂如鲁口。\n秦主登攻安定，后秦主苌如阴密以拒之，谓太子兴曰：「苟曜闻吾北行，必来见汝，汝执诛之。」曜果见兴于长安，兴使尹纬让而诛之。\n苌败登于安定城东，登退据路承堡。苌置酒高会，诸将皆曰：「若值魏武王，不令此贼至今，陛下将牢太过耳。」苌笑曰：「吾不如亡兄有四：身长八尺五寸，臂垂过膝，人望而畏之，一也；将十万之衆，与天下争衡，望麾而进，前无横陈，二也；温古知今，讲论道艺，收罗英隽，三也；董帅大衆，上下咸悦，人尽死力，四也。所以得建立功业，驱策羣贤者，正望算略中有片长耳。」羣臣咸称万岁。", "output": ["翻译内容"]}]