[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第九十九端明殿学士兼翰林侍读学士朝散大夫右谏议大夫充集贤殿修撰权判西京留司御史台上柱国河内郡开国侯食邑一千三百户食实封四百户赐紫金鱼袋臣司马光奉敕编集\n后学天台胡三省音注晋纪二十一\n孝宗穆皇帝中之上\n永和七年春正月丁酉，日有食之。\n苻健左长史贾玄硕等请依刘备称汉中王故事，表健为都督关中诸军事、大将军、大单于、秦王。健怒曰：「吾岂堪为秦王邪！且晋使未返，我之官爵，非汝曹所知也。」旣而密使梁安讽玄硕等上尊号，健辞让再三，然后许之。丙辰，健卽天王、大单于位，国号大秦，大赦，改元皇始。追尊父洪为武惠皇帝，庙号太祖；立妻强氏为天王后，子苌为太子，靓为平原公，生为淮南公，觌为长乐公，方为高阳公，硕为北平公，腾为淮阳公，柳为晋公，桐为汝南公，廋为魏公，武为燕公，幼为赵公。以苻雄为都督中外诸军事、丞相、领车骑大将军、雍州牧、东海公；苻菁为衞大将军、平昌公，宿衞二宫；雷弱儿为太尉，毛贵为司空，略阳姜伯周为尚书令，梁楞为左仆射，王堕为右仆射，鱼遵为太子太师，强平为太傅，段纯为太保，吕婆楼为散骑常侍。伯周，健之舅；平，王后之弟；婆楼，本略阳氐酋也。\n段龛请以青州内附；二月戊寅，以龛为鎭北将军，封齐公。\n魏主闵攻围襄国百馀日。赵主祗危急，乃去皇帝之号，称赵王，遣太尉张举乞师于燕，许送传国玺；中军将军张春乞师于姚弋仲。弋仲遣其子襄帅骑二万八千救赵，诫之曰：「冉闵弃仁背义，屠灭石氏。我受人厚遇，当为复雠，老病不能自行；汝才十倍于闵，若不枭擒以来，不必复见我也！」弋仲亦遣使告于燕；燕主儁遣御难将军悦绾将兵三万往会之。\n冉闵闻儁欲救赵，遣大司马从事中郎广宁常炜使于燕。儁使封裕诘之曰：「冉闵，石氏养息，负恩作逆，何敢辄称大号？」炜曰：「汤放桀，武王伐纣，以兴商、周之业；曹孟德养于宦官，莫知所出，卒立魏氏之基；苟非天命，安能成功！推此而言，何必致问！」裕曰：「人言冉闵初立，铸金为己像以卜成败，而像不成，信乎？」炜曰：「不闻。」裕曰：「南来者皆云如是，何故隐之？」炜曰：「奸僞之人欲矫天命以惑人者，乃假符瑞、托蓍龟以自重。魏主握符玺，据中州，受命何疑；而更反眞为僞，取决于金像乎！」裕曰：「传国玺果安在？」炜曰：「在邺。」裕曰：「张举言在襄国。」炜曰：「杀胡之日，在邺者殆无孑遗；时有迸漏者，皆潜伏沟渎中耳，彼安知玺之所在乎！彼求救者，为妄诞之辞，无所不可，况一玺乎！」\n儁犹以张举之言为信，乃积柴其旁，使裕以其私诱之，曰：「君更熟思，无为徒取灰灭！」炜正色曰：「石氏贪暴，亲帅大兵攻燕国都；虽不克而返，然志在必取。故运资粮、聚器械于东北者，非以相资，乃欲相灭也。魏主诛翦石氏，虽不为燕；臣子之心，闻仇雠之灭，义当如何？而更为彼责我，不亦异乎！吾闻死者骨肉下于土，精魂升于天。蒙君之惠，速益薪纵火，使仆得上诉于帝足矣！」左右请杀之。儁曰：「彼不惮杀身以徇其主，忠臣也。且冉闵有罪，使臣何预焉！」使出就馆。夜，使其鄕人赵瞻往劳之，且曰：「君何不以实言？王怒，欲处君于辽、碣之表，柰何？」炜曰：「吾结发以来，尚不欺布衣，况人主乎！曲意苟合，性所不能；直情尽言，虽沈东海，不敢避也！」遂卧向壁，不复与瞻言。瞻具以白儁，儁乃囚炜于龙城。\n赵幷州刺史张平遣使降秦，秦王以平为大将军、冀州牧。\n燕王儁还蓟。\n三月，姚襄及赵汝阴王琨各引兵救襄国。冉闵遣车骑将军胡睦拒襄于长芦，将军孙威拒琨于黄丘，皆败还，士卒略尽。\n闵欲自出击之，衞将军王泰谏曰：「今襄国未下，外救云集，若我出战，必覆背受敌，此危道也。不若固垒以挫其锐，徐观其衅而击之。且陛下亲临行陈，如失万全，则大事去矣。」闵将止，道士法饶进曰：「陛下围襄国经年，无尺寸之功；今贼至，又避不击，将何以使将士乎！且太白入昴，当杀胡王，百战百克，不可失也！」闵攘袂大言曰：「吾战决矣，敢沮衆者斩！」乃悉衆出，与襄、琨战。悦绾适以燕兵至，去魏兵数里，疏布骑卒，曳柴扬尘，魏人望之恟惧，襄、琨、绾三面击之，赵王祗自后冲之，魏兵大败，闵与十馀骑走还邺。降胡栗特康等执大单于胤及左仆射刘琦以降赵，赵王祗杀之。胡睦及司空石璞、尚书令徐机、中书监卢谌等幷将士死者凡十馀万人。闵潜还，人无知者。邺中震恐，讹言闵已没。射声校尉张艾请闵亲郊以安衆心，闵从之，讹言乃息。闵支解法饶父子，赠韦謏大司徒。姚襄还滠头，姚弋仲怒其不擒闵，杖之一百。\n初，闵之为赵相也，悉散仓库以树私恩，与羌、胡相攻，无月不战。赵所徙青、雍、幽、荆四州之民及氐、羌、胡、蛮数百万口，以赵法禁不行，各还本土；道路交错，互相杀掠，其能达者什有二、三。中原大乱，因以饥疫，人相食，无复耕者。\n赵王祗使其将刘显帅衆七万攻邺，军于明光宫，去邺二十三里。魏主闵恐，召王泰，欲与之谋；泰恚前言之不从，辞以疮甚。闵亲临问之，泰固称疾笃。闵怒，还宫，谓左右曰：「巴奴，乃公岂假汝为命邪！要将先灭羣胡，却斩王泰。」乃悉衆出战，大破显军，追奔至阳平，斩首三万馀级。显惧，密使请降，求杀祗以自效，闵乃引归。有告王泰欲叛入秦者，闵杀之，夷其三族。\n秦王健分遣使者问民疾苦，搜罗隽异，宽重敛之税，弛离宫之禁，罢无用之器，去侈靡之服，凡赵之苛政不便于民者，皆除之。\n杜洪、张琚遣使召梁州刺史司马勋；夏四月，勋帅步骑三万赴之，秦王健御之于五丈原。勋屡战皆败，退归南郑。健以中书令贾玄硕始者不上尊号，衔之，使人告玄硕与司马勋通，幷其诸子皆杀之。\n渤海人逄约因赵乱，拥衆数千家，附于魏，魏以约为渤海太守。故太守刘准，隗之兄子也；土豪封放，奕之从弟也；别聚衆自守。闵以准为幽州刺史，与约中分渤海。燕王儁使封奕讨约，使昌黎太守高开讨准、放。开，瞻之子也。\n奕引兵直抵约垒，遣人谓约曰：「相与鄕里，隔绝日久，会遇甚难。时事利害，人皆有心，非所论也。愿单出一相见，以写伫结之情。」约素信重奕，卽出，见奕于门外；各屛骑卒，单马交语。奕与论敍平生毕，因说之曰：「与君累世同鄕，情相爱重，诚欲君享祚无穷；今旣获展奉，不可不尽所怀。冉闵乘石氏之乱，奄有成资，是宜天下服其强矣，而祸乱方始，固知天命不可力争也。燕王奕世载德，奉义讨乱，所征无敌。今已都蓟，南临赵、魏，远近之民，襁负归之。民厌荼毒，咸思有道。冉闵之亡，匪朝伊夕，成败之形，昭然易见。且燕王肇开王业，虚心贤隽；君能翻然改图，则功参绛、灌，庆流苗裔，孰与为亡国将，守孤城以待必至之祸哉！」约闻之，怅然不言。奕给使张安，有勇力；奕豫戒之，俟约气下，安突前持其马鞚，因挟之而驰。至营，奕与坐，谓曰：「君计不能自决，故相为决之，非欲取君以邀功，乃欲全君以安民也。」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "刘显弑赵王祗及其丞相乐安王炳、太宰赵庶等十馀人，传首于邺。骠骑将军石宁奔柏人。魏主闵焚祗首于通衢，拜显上大将军、大单于、冀州牧。\n五月，赵兖州刺史刘啓自鄄城来奔。\n秋七月，刘显复引兵攻邺，魏主闵击败之。显还，称帝于襄国。\n八月，魏徐州刺史周成、兖州刺史魏统、荆州刺史乐弘、豫州牧张遇以廪丘、许昌等诸城来降；平南将军高崇、征虏将军吕护执洛州刺史郑系，以其地来降。\n燕王儁遣慕容恪攻中山，慕容评攻王午于鲁口，魏中山太守上谷侯龛闭城拒守。恪南徇常山，军于九门，魏赵郡太守辽西李邽举郡降，恪厚抚之，将邽还围中山，侯龛乃降。恪入中山，迁其将帅、土豪数十家诣蓟，馀皆安堵，军令严明，秋豪不犯。慕容评至南安，王午遣其将郑生拒战，评击斩之。\n悦绾还自襄国，儁乃知张举之妄而杀之。常炜有四男二女在中山，儁释炜之囚，使诸子就见之。炜上疏谢恩，儁手令答曰：「卿本不为生计，孤以州里相存耳。今大乱之中，诸子尽至，岂非天所念邪！天且念卿，况于孤乎！」赐妾一人，谷三百斛，使居凡城。以北平太守孙兴为中山太守；兴善于绥抚，中山遂安。\n库傉官伟帅部衆自上党降燕。\n姚弋仲遣使来请降。冬，十月，以弋仲为使持节、六夷大都督、督江北诸军事、车骑大将军、开府仪同三司、大单于、高陵郡公；又以其子襄为持节、平忠将军、都督幷州诸军事、幷州刺史、平鄕县公。\n逄钓亡归渤海，招集旧衆以叛燕。乐陵太守贾坚使人告谕鄕人，示以成败，钓部衆稍散，遂来奔。\n吐谷浑叶延卒，子碎奚立。\n初，桓温闻石氏乱，上疏请出师经略中原；事久不报。温知朝廷杖殷浩以抗己，甚忿之；然素知浩之为人，亦不之惮也。以国无他衅，遂得相持弥年，羁縻而已，八州士衆资调殆不为国家用。屡求北伐，诏书不听。十二月辛未，温拜表辄行，帅衆四五万顺流而下，军于武昌。朝廷大惧。\n殷浩欲去位以避温，又欲以驺虞幡驻温军。吏部尚书王彪之言于会稽王昱曰：「此属皆自为计，非能保社稷，为殿下计也。若殷浩去职，人情离骇，天子独坐，当此之际，必有任其责者，非殿下而谁乎！」又谓浩曰：「彼若抗表问罪，卿为之首。事任如此，猜衅已成，欲作匹夫，岂有全地邪！且当静以待之。令相王与手书，示以款诚，为陈成败，彼必旋师；若不从，则遣中诏；又不从，乃当以正义相裁。柰何无故怱怱，先自猖獗乎！」浩曰：「决大事正自难，顷日来欲使人闷。闻卿此谋，意始得了。」彪之，彬之子也。\n抚军司马高崧言于昱曰：「王宜致书，谕以祸福，自当返旆。如其不尔，便六军整驾，逆顺于兹判矣！」乃于坐为昱草书曰：「寇难宜平，时会宜接。此实为国远图，经略大算，能弘斯会，非足下而谁！但以比兴师动衆，要当以资实为本；运转之艰，古人所难，不可易之于始而不熟虑。顷所以深用为疑，惟在此耳。然异常之举，衆之所骇，游声噂𠴲，想足下亦少闻之。苟患失之，无所不至，或能望风振扰，一时崩散。如此则望实并丧，社稷之事去矣。皆由吾暗弱，德信不著，不能鎭静羣庶，保固维城，所以内愧于心，外惭良友。吾与足下，虽职有内外，安社稷，保国家，其致一也。天下安危，系之明德；当先思宁国而后图其外，使王基克隆，大义弘著，所望于足下。区区诚怀，岂可复顾嫌而不尽哉！」温卽上疏惶恐致谢，回军还鎭。\n朝廷将行郊祀。会稽王昱问于王彪之曰：「郊祀应有赦否？」彪之曰：「自中兴以来，郊祀往往有赦，愚意常谓非宜；凶愚之人，以为郊必有赦，将生心于徼幸矣！」昱从之。\n燕王儁如龙城。\n丁零翟鼠帅所部降燕，封为归义王。\n八年春正月辛卯，日有食之。\n秦丞相雄等请秦王健正尊号，依汉、晋之旧，不必效石氏之初。健从之，卽皇帝位，大赦。诸公皆进爵为王。且言单于所以统壹百蛮，非天子所宜领，以授太子苌。\n司马勋旣还汉中，杜洪、张琚屯宜秋。洪自以右族轻琚，琚遂杀洪，自立为秦王，改元建昌。\n刘显攻常山，魏主闵留大将军蒋干使辅太子智守邺，自将八千骑救之。显大司马清河王宁以枣强降魏。闵击显，败之，追奔至襄国。显大将军曹伏驹开门纳闵，闵杀显及其公卿已下百馀人，焚襄国宫室，迁其民于邺。赵汝阴王琨以其妻妾来奔，斩于建康市，石氏遂绝。\n尚书左丞孔严言于殷浩曰：「比来衆情，良可寒心，不知使君当何以鎭之。愚谓宜明受任之方，韩、彭专征伐，萧、曹守管龠，内外之任，各有攸司；深思廉、蔺屈身之义，平、勃交欢之谋，令穆然无间，然后可以保大定功也。观近日降附之徒，皆人面兽心，贪而无亲，恐难以义感也。」浩不从。严，愉之从子也。\n浩上疏请北出许、洛，诏许之，以安西将军谢尚、北中郎将荀羡为督统，进屯寿春。谢尚不能抚尉张遇，遇怒，据许昌叛，使其将上官恩据洛阳，乐弘攻督护戴施于仓垣，浩军不能进。三月，命荀羡鎭淮阴，寻加监青州诸军事，又领兖州刺史，鎭下邳。\n乙巳，燕王儁还蓟，稍徙军中文武兵民家属于蓟。\n姚弋仲有子四十二人，及病，谓诸子曰：「石氏待吾厚，吾本欲为之尽力。今石氏已灭，中原无主；我死，汝亟自归于晋，当固执臣节，无为不义也！」弋仲卒，子襄秘不发丧，帅户六万南攻阳平、元城、发干，破之，屯于碻磝津；以太原王亮为长史，天水尹赤为司马，太原薛瓒、略阳权翼为参军。\n襄与秦兵战，败，亡三万馀户，南至荥阳，始发丧。又与秦将高昌、李历战于麻田，马中流矢而毙。弟苌以马授襄，襄曰：「汝何以自免？」苌曰：「但令兄济，竖子必不敢害苌！」会救至，俱免。尹赤奔秦，秦以赤为幷州刺史，鎭蒲阪。\n襄遂帅衆归晋，送其五弟为质。诏襄屯谯城。襄单骑渡淮，见谢尚于寿春。尚闻其名，命去仗衞，幅巾待之，欢若平生。襄博学，善谈论，江东人士皆重之。\n魏主闵旣克襄国，因游食常山、中山诸郡。赵立义将军段勤聚胡、羯万馀人保据绎幕，自称赵帝。夏四月甲子，燕王儁遣慕容恪等击魏，慕容霸等击勤。\n魏主闵将与燕战，大将军董闰、车骑将军张温谏曰：「鲜卑乘胜锋锐，且彼衆我寡，宜且避之；俟其骄惰，然后益兵以击之。」闵怒曰：「吾欲以此衆平幽州，斩慕容儁；今遇恪而避之，人谓我何！」司徒刘茂、特进郎闓相谓曰：「吾君此行，必不还矣，吾等何为坐待戮辱！」皆自杀。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "己卯，冉闵至蓟。儁大赦。立闵而责之曰：「汝奴仆下才，何得妄称帝？」闵曰：「天下大乱，尔曹夷狄禽兽之类犹称帝，况我中土英雄，何得不称帝邪！」儁怒，鞭之三百，送于龙城。\n慕容霸军至绎幕，段勤与弟思聪举城降。\n甲申，儁遣慕容评及中尉侯龛帅精骑万人攻邺。癸巳，至邺，魏蒋干及太子智闭城拒守，城外皆降于燕，刘宁及弟崇帅胡骑三千奔晋阳。\n秦以张遇为征东大将军、豫州牧。\n五月，秦主健攻张琚于宜秋，斩之。\n邺中大饥，人相食，故赵时宫人被食略尽。蒋干使侍中缪嵩、詹事刘猗奉表请降，且求救于谢尚。庚寅，燕王儁遣广威将军慕容军、殿中将军慕舆根、右司马皇甫眞等帅步骑二万助慕容评攻邺。\n辛卯，燕人斩冉闵于龙城。会大旱、蝗，燕王儁谓闵为祟，遣使祀之，諡曰悼武天王。\n初，谢尚使戴施据枋头，施闻蒋干求救，乃自仓垣徙屯棘津，止干使者求传国玺。刘猗使缪嵩还邺白干，干疑尚不能救，沈吟未决。六月，施帅壮士百馀人入邺，助守三台，绐之曰：「今燕寇在外，道路不通，玺未敢送也。卿且出以付我，我当驰白天子。天子闻玺在吾所，信卿至诚，必多发兵粮以相救饷。」干以为然，出玺付之。施宣言使督护何融迎粮，阴令怀玺送于枋头。甲子，蒋干帅锐卒五千及晋兵出战，慕容评大破之，斩首四千级，干脱走入城。\n甲申，秦主健还长安。\n谢尚、姚襄共攻张遇于许昌。秦主健遣丞相东海王雄、衞大将军平昌王菁略地关东，帅步骑二万救之。丁亥，战于颍水之诫桥，尚等大败，死者万五千人。尚奔还淮南，襄弃辎重，送尚于芍陂；尚悉以后事付襄。殷浩闻尚败，退屯寿春。秋七月，秦丞相雄徙张遇及陈、颍、许、洛之民五万馀户于关中，以右衞将军杨羣为豫州刺史，鎭许昌。谢尚降号建威将军。\n赵故西中郎将王擢遣使请降，拜擢秦州刺史。\n丁酉，以武陵王晞为太宰。\n丙辰，燕王儁如中山。\n王午闻魏败，时邓恒已死，午自称安国王。八月戊辰，燕王儁遣慕容恪、封奕、阳骛攻之，午闭城自守，送冉操诣燕军，燕人掠其禾稼而还。\n庚午，魏长水校尉马愿等开邺城纳燕兵，戴施、蒋干悬缒而下，奔于仓垣。慕容评送魏后董氏、太子智、太尉申锺、司空条枚等及乘舆服御于蓟。尚书令王简、左仆射张乾、右仆射郎肃皆自杀。燕王儁诈云董氏得传国玺献之，赐号奉玺君，赐冉智爵海宾侯。以申锺为大将军右长史；命慕容评鎭邺。\n桓温使司马勋助周抚讨萧敬文于涪城，斩之。\n谢尚自枋头迎传国玺至建康，百僚毕贺。\n秦以雷弱儿为大司马，毛贵为太尉，张遇为司空。\n殷浩之北伐也，中军将军王羲之以书止之，不听。旣而无功，复谋再举。羲之遗浩书曰：「今以区区江左，天下寒心，固已久矣，力争武功，非所当作。自顷处内外之任者，未有深谋远虑，而疲竭根本，各从所志，竟无一功可论，遂令天下将有土崩之势；任其事者，岂得辞四海之责哉！今军破于外，资竭于内，保淮之志，非所复及，莫若还保长江，督将各复旧鎭；自长江以外，羁縻而已。引咎责躬，更为善治，省其赋役，与民更始，庶可以救倒悬之急也！使君起于布衣，任天下之重，当董统之任，而败丧至此，恐阖朝羣贤未有与人分其谤者。若犹以前事为未工，故复求之分外，宇宙虽广，自容何所！此愚智所不解也。」\n又与会稽王昱笺曰：「为人臣谁不愿尊其主，比隆前世；况遇难得之运哉！顾力有所不及，岂可不权轻重而处之也！今虽有可喜之会，内求诸己，而所忧乃重于所喜。功未可期，遗黎歼尽，劳役无时，徵求日重，以区区吴、越经纬天下十分之九，不亡何待！而不度德量力，不弊不已，此封内所痛心叹悼而莫敢吐诚者也。『往者不可谏，来者犹可追。』愿殿下更垂三思，先为不可胜之基，须根立势举，谋之未晚。若不行，恐麋鹿之游，将不止林薮而已！愿殿下蹔废虚远之怀，以救倒悬之急，可谓以亡为存，转祸为福也。」不从。\n九月，浩屯泗口，遣河南太守戴施据石门，荥阳太守刘遯据仓垣。浩以军兴，罢遣太学生徒，学校由此遂废。\n冬十月，谢尚遣冠军将军王侠攻许昌，克之。秦豫州刺史杨羣退屯弘农。徵尚为给事中，戍石头。\n丁卯，燕王儁还蓟。\n故赵将拥兵据州郡者，各遣使降燕；燕王儁以王擢为益州刺史，夔逸为秦州刺史，张平为幷州刺史，李历为兖州刺史，高昌为安西将军，刘宁为车骑将军。\n慕容恪屯安平，积粮，治攻具，将讨王午。丙戌，中山苏林起兵于无极，自称天子；恪自鲁口还讨林。闰月戊子，燕王儁遣广威将军慕舆根助恪攻林，斩之。王午为其将秦兴所杀。吕护杀兴，复自称安国王。\n燕羣僚共上尊号于燕王儁，儁许之。十一月丁卯，始置百官，以国相封奕为太尉，左长史阳骛为尚书令，右司马皇甫眞为尚书左仆射，典书令张悕为右仆射；其馀文武，拜授有差。戊辰，儁卽皇帝位，大赦；自谓获传国玺，改元元玺。追尊武宣王为高祖武宣皇帝，文明王为太祖文明皇帝。时晋使适至燕，儁谓曰：「汝还白汝天子，我承人乏，为中国所推，已为帝矣！」改司州为中州；建留台于龙都。以玄菟太守乙逸为尚书，专委留务。\n秦丞相雄攻王擢于陇西，擢奔凉州，雄还屯陇东。张重华以擢为征虏将军、秦州刺史，特宠待之。\n九年春正月乙卯朔，大赦。\n二月庚子，燕主儁立其妃可足浑氏为皇后，世子晔为皇太子，皆自龙城迁于蓟宫。\n张重华遣将军张弘、宋修会王擢帅步骑万五千伐秦；秦丞相雄、衞将军菁拒之，大败凉兵于龙黎，斩首万二千级，虏张弘、宋修；王擢弃秦州，奔姑臧。秦主健以领军将军苻愿为秦州刺史，鎭上邽。\n三月，交州刺史阮敷讨林邑，破五十馀垒。\n赵故卫尉常山李犊聚衆数千人叛燕。\n西域胡刘康诈称刘曜子，聚衆于平阳，自称晋王；夏四月，秦左衞将军苻飞讨擒之。\n以安西将军谢尚为尚书仆射。\n五月，张重华复使王擢帅衆二万伐上邽，秦州郡县多应之；苻愿战败，奔长安。重华因上疏请伐秦，诏进重华凉州牧。\n燕主儁遣衞将军恪讨李犊，犊降，遂东击吕护于鲁口。\n六月，秦苻飞攻氐王杨初于仇池，为初所败。丞相雄、平昌王菁帅步骑四万屯于陇东。\n秦主健纳张遇继母韩氏为昭仪，数于衆中谓遇曰：「卿，吾假子也。」遇耻之，因雄等精兵在外，阴结关中豪杰，欲灭苻氏，以其地来降。秋七月，遇与黄门刘晃谋夜袭健，晃约开门以待之。会健使晃出外，晃固辞，不得已而行。遇不知，引兵至门，门不开；事觉，伏诛。于是孔持起池阳，刘珍、夏侯显起鄠，乔秉起雍，胡阳赤起司竹，呼延毒起灞城，衆数万人，各遣使来请兵。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "九月，秦丞相雄帅衆二万还长安，遣平昌王菁略定上洛，置荆州于丰阳川，以步兵校尉金城郭敬为刺史。雄与清河王法、苻飞分讨孔持等。\n姚襄屯历阳，以燕、秦方强，未有北伐之志，乃夹淮广兴屯田，训厉将士。殷浩在寿春，恶其强盛，囚襄诸弟，屡遣刺客刺之，刺客皆以情告襄。安北将军魏统卒，弟憬代领部曲。浩潜遣憬帅衆五千袭之，襄斩憬，幷其衆。浩愈恶之，使龙骧将军刘啓守谯，迁襄于梁国蠡台，表授梁国内史。\n魏憬子弟数往来寿春，襄益疑惧，遣参军权翼使于浩，浩曰：「身与姚平北共为王臣，休戚同之；平北每举动自专，甚失辅车之理，岂所望也！」翼曰：「平北英姿绝世，拥兵数万远归晋室者，以朝廷有道，宰辅明哲故也。今将军轻信谗慝之言，与平北有隙；愚谓猜嫌之端，在此不在彼也。」浩曰：「平北姿性豪迈，生杀自由，又纵小人掠夺吾马；王臣之体，固若是乎？」翼曰：「平北归命圣朝，岂肯妄杀无辜！奸宄之人，亦王法所不容也，杀之何害！」浩曰：「然则掠马何也？」翼曰：「将军谓平北雄武难制，终将讨之，故取马欲以自衞耳。」浩笑曰：「何至是也！」\n初，浩阴遣人诱梁安、雷弱儿，使杀秦主健，许以关右之任；弱儿僞许之，且请兵应接。浩闻张遇作乱，健兄子辅国将军黄眉自洛阳西奔，以为安等事已成。冬十月，浩自寿春帅衆七万北伐，欲进据洛阳，修复园陵。吏部尚书王彪之上会稽王昱笺，以为「弱儿等容有诈僞，浩未应轻进，」不从。\n浩以姚襄为前驱。襄引兵北行，度浩将至，诈令部衆夜遁，阴伏甲以邀之。浩闻而追襄至山桑；襄纵兵击之，浩大败，弃辎重，走保谯城。襄俘斩万馀，悉收其资仗，使兄益守山桑，襄复如淮南。会稽王昱谓王彪之曰：「君言无不中，张、陈无以过也！」\n西平敬烈公张重华有疾，子曜灵才十岁，立为世子，赦其境内。重华庶兄长宁侯祚，有勇力、吏干，而倾巧善事内外，与重华嬖臣赵长、尉缉等结异姓兄弟。都尉常据请出之，重华曰：「吾方以祚为周公，使辅幼子，君是何言也！」\n谢艾以枹罕之功有宠于重华，左右疾之，谮艾，出为酒泉太守。艾上疏言：「权幸用事，公室将危，乞听臣入侍。」且言：「长宁侯祚及赵长等将为乱，宜尽逐之。」十一月己未，重华疾甚，手令徵艾为衞将军，监中外诸军事，辅政；祚、长等匿而不宣。\n丁卯，重华卒，世子曜灵立，称大司马、凉州刺史、西平公。赵长等矫重华遗令，以长宁侯祚为都督中外诸军事、抚军大将军，辅政。\n殷浩使部将刘啓、王彬之攻姚益于山桑，姚襄自淮南击之，啓、彬之皆败死。襄进据芍陂。\n赵末，乐陵朱秃、平原杜能、清河丁娆、阳平孙元各拥兵分据城邑，至是皆请降于燕；燕主儁以秃为青州刺史，能为平原太守，娆为立节将军，元为兖州刺史，各留抚其营。\n秦丞相雄克池阳，斩孔持。十二月，清河王法、苻飞克鄠，斩刘珍、夏侯显。\n姚襄济淮，屯盱眙，招掠流民，衆至七万，分置守宰，劝课农桑；遣使诣建康罪状殷浩，幷自陈谢。诏以谢尚都督江西·淮南诸军事、豫州刺史，鎭历阳。\n凉右长史赵长等建议，以为「时难未夷，宜立长君，曜灵冲幼，请立长宁侯祚。」张祚先得幸于重华之母马氏，马氏许之，乃废张曜灵为凉宁侯，立祚为大都督、大将军、凉州牧、凉公。祚旣得志，恣为淫虐，杀重华妃裴氏及谢艾。\n燕衞将军恪、抚军将军军、左将军彪等屡荐给事黄门侍郎霸有命世之才，宜总大任。是岁，燕主儁以霸为使持节、安东将军、北冀州刺史，鎭常山。\n十年春正月，张祚自称凉王，改建兴四十二年为和平元年；立妻辛氏为王后，子太和为太子；封弟天锡为长宁侯，子庭坚为建康侯，曜灵弟玄靓为凉武侯；置百官，郊祀天地，用天子礼乐。尚书马岌切谏，坐免官。郎中丁琪复谏曰：「我自武公以来，世守臣节，抱忠履谦五十馀年，故能以一州之衆，抗举世之虏，师徒岁起，民不告疲。殿下勋德未高于先公，而亟谋革命，臣未见其可也。彼士民所以用命，四远所以归向者，以吾能奉晋室故也。今而自尊，则中外离心，安能以一隅之地拒天下之强敌乎！」祚大怒，斩之于阙下。\n故魏降将周成反，自宛袭洛阳。辛酉，河南太守戴施奔鲔渚。\n秦丞相雄克司竹；胡阳赤奔霸城，依呼延毒。\n中军将军、扬州刺史殷浩连年北伐，师徒屡败，粮械都尽；征西将军桓温因朝野之怨，上疏数浩之罪，请废之。朝廷不得已，免浩为庶人，徙东阳之信安。自此内外大权一归于温矣。\n浩少与温齐名，而心竞不相下，温常轻之。浩旣废黜，虽愁怨不形辞色，常书空作「咄咄怪事」字。久之，温谓掾郗超曰：「浩有德有言，向为令仆，足以仪刑百揆，朝廷用违其才耳。」将以浩为尚书令，以书告之。浩欣然许焉，将答书，虑有谬误，开闭者十数，竟达空函。温大怒，由是遂绝，卒于徙所。以前会稽内史王述为扬州刺史。\n二月乙丑，桓温统步骑四万发江陵；水军自襄阳入均口，至南鄕；步兵自淅川趣武关；命司马勋出子午道以伐秦。\n燕衞将军恪围鲁口，三月，拔之。吕护奔野王，遣弟奉表谢罪于燕，燕以护为河内太守。\n姚襄遣使降燕。\n燕王儁以慕容评为鎭南将军，都督秦、雍、益、梁、江、扬、荆、徐、兖、豫十州诸军事，权鎭洛水；以慕容强为前锋都督，督荆、徐二州、缘淮诸军事，进据河南。\n桓温别将攻上洛，获秦荆州刺史郭敬；进击青泥，破之。司马勋掠秦西鄙，凉秦州刺史王擢攻陈仓以应温。秦主健遣太子苌、丞相雄、淮南王生、平昌王菁、北平王硕帅衆五万军于嶢柳以拒温。夏四月己亥，温与秦兵战于蓝田。秦淮南王生单骑突陈，出入以十数，杀伤晋将士甚衆。温督衆力战，秦兵大败；将军桓冲又败秦丞相雄于白鹿原。冲，温之弟也。温转战而前，壬寅，进至灞上。秦太子苌等退屯城南，秦主健与老弱六千固守长安小城，悉发精兵三万，遣大司马雷弱儿等与苌合兵以拒温。三辅郡县皆来降。温抚谕居民，使安堵复业。民争持牛酒迎劳，男女夹路观之，耆老有垂泣者，曰：「不图今日复覩官军！」\n秦丞相雄帅骑七千袭司马勋于子午谷，破之，勋退屯女娲堡。\n戊申，燕主儁封抚军将军军为襄阳王，左将军彭为武昌王；以衞将军恪为大司马、侍中、大都督、录尚书事，封太原王；鎭南将军评为司徒、骠骑将军，封上庸王；封安东将军霸为吴王；左贤王友为范阳王，散骑常侍厉为下邳王，散骑常侍宜为庐江王，宁北将军度为乐浪王；又封弟桓为宜都王，逮为临贺王，徽为河间王，龙为历阳王，纳为北海王，秀为兰陵王，岳为安丰王，德为梁公，默为始安公，偻为南康公；子咸为乐安王，亮为勃海王，温为带方王，涉为渔阳王，暐为中山王；以尚书令阳骛为司空，仍守尚书令。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "五月，江西流民郭敞等执陈留内史刘仕，降于姚襄。建康震骇，以吏部尚书周闵为中军将军，屯中堂；豫州刺史谢尚自历阳还衞京师，固江备守。\n王擢拔陈仓，杀秦扶风内史毛难。\n北海王猛，少好学，倜傥有大志，不屑细务，人皆轻之。猛悠然自得，隐居华阴。闻桓温入关，披褐诣之，扪虱而京谈当世之务，旁若无人。温异之，问曰：「吾奉天子之命，将锐兵十万为百姓除残贼，而三秦豪杰未有至者，何也？」猛曰：「公不远数千里，深入敌境，今长安咫尺而不渡灞水，百姓未知公心，所以不至。」温嘿然无以应，徐曰：「江东无卿比也！」乃署猛军谋祭酒。\n温与秦丞相雄等战于白鹿原，温兵不利，死者万馀人。初，温指秦麦以为粮，旣而秦人悉芟麦，清野以待之，温军乏食。六月丁丑，徙关中三千馀户而归。以王猛为高官督护，欲与俱还，猛辞不就。\n呼延毒帅衆一万从温还。秦太子苌等随温击之，比至潼关，温军屡败，失亡以万数。\n温之屯灞上也，顺阳太守薛珍劝温径进逼长安；温弗从。珍以偏师独济，颇有所获。及温退，乃还，显言于衆，自矜其勇而咎温之持重；温杀之。\n秦丞相雄击司马勋、王擢于陈仓，勋奔汉中，擢奔略阳。\n秦以光禄大夫赵俱为洛阳刺史，鎭宜阳。\n秦东海敬武王雄攻乔秉于雍；丙申，卒。秦主健哭之呕血，曰：「天不欲吾平四海邪！何夺吾元才之速也？」赠魏王，葬礼依晋安平献王故事。雄以佐命元勋，权侔人主，而谦恭泛爱，遵奉法度，故健重之，常曰：「元才，吾之周公也。」\n子坚袭爵。坚性至孝，幼有志度，博学多能，交结英豪，吕婆楼、强汪及略阳梁平老皆与之善。\n燕乐陵太守慕容钩，翰之子也，与青州刺史朱秃共治厌次。钩自恃宗室，每陵侮秃。秃不胜忿，秋七月，袭钩，杀之，南奔段龛。\n秦太子苌攻乔秉于雍，八月，斩之，关中悉平。秦主健赏拒桓温之功，以雷弱儿为丞相，毛贵为太傅，鱼遵为太尉，淮南王生为中军大将军，平昌王菁为司空。健勤于政事，数延公卿咨讲治道；承赵人苛虐奢侈之后，易以宽简、节俭，崇礼儒士，由是秦人悦之。\n燕大调兵衆，因发诏之日，号曰「丙戌举」。\n九月，桓温还自伐秦，帝遣侍中、黄门劳温于襄阳。\n或告燕黄门侍郎宋斌等谋奉冉智为主而反，皆伏诛。斌，烛之子也。\n秦太子苌之拒桓温也，为流矢所中，冬十月，卒，諡曰献哀。\n燕主儁如龙城。\n桓温之入关也，王擢遣使告凉王祚，言温善用兵，其志难测。祚惧，且畏擢之叛己，遣人刺之。事泄，祚益惧，大发兵，声言东伐，实欲西保敦煌，会温还而止。旣而遣秦州刺史牛霸等帅兵三千击擢，破之。十一月，擢帅衆降秦，秦以擢为尚书，以上将军啖铁为秦州刺史。\n秦王健叔父武都王安自晋还，为姚襄所虏，以为洛州刺史。十二月，安亡归秦，健以安为大司马、骠骑大将军、幷州刺史，鎭蒲阪。\n是岁，秦大饥，米一升值布一匹。", "output": ["翻译内容"]}]