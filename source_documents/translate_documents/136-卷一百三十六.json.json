[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百三十六端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注齐纪二\n世祖武皇帝上之下\n永明二年春正月乙亥，以后将军柳世隆为尚书右仆射；竟陵王子良为护军将军兼司徒，领兵置佐，鎭西州。子良少有清尚，倾意宾客，才隽之士，皆游集其门。开西邸，多聚古人器服以充之。记室参军范云、萧琛、乐安任昉、法曹参军王融、衞军东閤祭酒萧衍、鎭西功曹谢朓、步兵校尉沈约、扬州秀才吴郡陆倕，并以文学，尤见亲待，号曰八友。法曹参军柳恽、太学博士王僧孺、南徐州秀才济阳江革、尚书殿中郎范缜、会稽孔休源亦预焉。琛，惠开之从子；恽，元景之从孙；融，僧达之孙；衍，顺之之子；朓，述之孙；约，璞之子；僧孺，雅之曾孙；缜，云之从兄也。\n子良笃好释氏，招致名僧，讲论佛法，道俗之盛，江左未有。或亲为衆僧赋食、行水，世颇以为失宰相体。\n范缜盛称无佛。子良曰：「君不信因果，何得有富贵、贫贱？」缜曰：「人生如树花同发，随风而散；或拂帘幌坠茵席之上，或关篱墙落粪溷之中。坠茵席者，殿下是也；落粪溷者，下官是也。贵贱虽复殊途，因果竟在何处！」子良无以难。缜又著《神灭论》，以为：「形者神之质，神者形之用也。神之于形，犹利之于刀；未闻刀没而利存，岂容形亡而神在哉！」此论出，朝野喧哗，难之终不能屈。太原王琰著论讥缜曰：「呜呼范子！曾不知其先祖神灵所在！」欲以杜缜后对。缜对曰：「呜呼王子！知其先祖神灵所在而不能杀身以从之！」子良使王融谓之曰：「以卿才美，何患不至中书郎；而故乖剌为此论，甚可惜也！宜急毁弃之。」缜大笑曰：「使范缜卖论取官，已至令、仆矣，何但中书郎邪！」\n萧衍好筹略，有文武才干，王俭深器异之，曰：「萧郎出三十，贵不可言。」\n壬寅，以柳世隆为尚书左仆射，丹杨尹李安民为右仆射，王俭领丹杨尹。\n夏四月甲寅，魏主如方山；戊午，还宫；庚申，如鸿池；丁卯，还宫。\n五月甲申，魏遣员外散骑常侍李彪等来聘。\n六月壬寅朔，中书舍人吴兴茹法亮封望蔡男。时中书舍人四人，各住一省，谓之「四户」，以法亮及临海吕文显等为之；旣总重权，势倾朝廷，守宰数迁换去来，四方饷遗，岁数百万。法亮尝于衆中语人曰：「何须求外禄！此一户中，年办百万。」盖约言之也。后因天文有变，王俭极言「文显等专权徇私，上天见异，祸由四户。」上手诏酬答，而不能改也。\n魏旧制：户调帛二匹，絮二斤，丝一斤，谷二十斛；又入帛一匹二丈，委之州库，以供调外之费；所谓各随土之所出。丁卯，诏曰：「置官班禄，行之尚矣；自中原丧乱，兹制中绝。朕宪章旧典，始班俸禄。户增调帛三匹，谷二斛九斗，以为官司之禄；增调外帛二匹。禄行之后，赃满一匹者死。变法改度，宜为更始，其大赦天下。」\n秋七月甲申，立皇子子伦为巴陵王。\n乙未，魏主如武州山石窟寺。\n九月，魏诏，班禄以十月为始，季别受之。旧律，枉法十匹，义赃二十匹，罪死；至是，义赃一匹，枉法无多少，皆死。仍分命使者，纠按守宰之贪者。\n秦、益二州刺史恒农李洪之以外戚贵显，为治贪暴，班禄之后，洪之首以赃败。魏主命锁赴平城，集百官亲临数之；犹以其大臣，听在家自裁。自馀守宰坐赃死者四十馀人。受禄者无不局蹐，赇赂殆绝。然吏民犯他罪者，魏主率宽之，疑罪奏谳多减死徙边，岁以千计。都下决大辟，岁不过五六人；州鎭亦简。\n久之，淮南王佗奏请依旧断禄，文明太后召羣臣议之。中书监高闾以为：「饥寒切身，慈母不能保其子。今给禄，则廉者足以无滥，贪者足以劝慕；不给，则贪者得肆其奸，廉者不能自保。淮南之议，不亦谬乎！」诏从闾议。\n闾又上表，以为：「北狄悍愚，同于禽兽。所长者野战，所短者攻城。若以狄之所短夺其所长，则虽衆不能成患，虽来不能深入。又，狄散居野泽，随逐水草，战则与家业并至，奔则与畜牧俱逃，不赍资粮而饮食自足，是以历代能为边患。六鎭势分，倍衆不鬬，互相围逼，难以制之。请依秦、汉故事，于六鎭之北筑长城，择要害之地，往往开门，造小城于其侧，置兵捍守。狄旣不攻城，野掠无获，草尽则走，终必惩艾。计六鎭东西不过千里，一夫一月之功可城三步之地，强弱相兼，不过用十万人，一月可就；虽有暂劳，可以永逸。凡长城有五利：罢游防之苦，一也；北部放牧无抄掠之患，二也；登城观敌，以逸待劳，三也；息无时之备；四也；岁常游运，永得不匮，五也。」魏主优诏答之。\n冬十月丁巳，以南徐州刺史长沙王晃为中书监。初，太祖临终，以晃属帝，使处于辇下或近藩，勿令远出。且曰：「宋氏若非骨肉相残，他族岂得乘其弊！汝深诫之！」旧制：诸王在都，唯得置捉刀左右四十人。晃好武饰，及罢南徐州，私载数百人仗还建康，为禁司所觉，投之江水。帝闻之，大怒，将纠以法，豫章王嶷叩头流涕曰：「晃罪诚不足宥；陛下当忆先朝念晃。」帝亦垂泣，由是终无异意，然亦不被亲宠。论者谓帝优于魏文，减于汉明。\n武陵王晔多材艺而疏悻，亦无宠于帝。尝侍宴，醉伏地，貂抄肉柈。帝笑曰：「肉污貂。」对曰：「陛下爱羽毛而疏骨肉。」帝不悦。晔轻财好施，故无蓄积；名后堂山曰「首阳」，盖怨贫薄也。\n高丽王琏遣使入贡于魏，亦入贡于齐。时高丽方强，魏置诸国使邸，齐使第一，高丽次之。\n益州大度獠恃险骄恣，前后刺史不能制。及陈显达为刺史，遣使责其租赕。獠帅曰：「两眼刺史尚不敢调我，况一眼乎！」遂杀其使。显达分部将吏，声言出猎，夜，往袭之，男女无少长皆斩之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "乙未，魏员外散骑常侍李彪等来聘。\n是岁，诏增豫章王嶷封邑为四千户。宋元嘉之世，诸王入斋閤，得白服、帬帽见人主，唯出太极四厢，乃备朝服。自后此制遂绝。上于嶷友爱，宫中曲宴，听依元嘉故事。嶷固辞不敢，唯车驾至其第，乃白服、乌纱帽以侍宴。至于衣服、器用制度，动皆陈啓，事无专制，务从减省。上幷不许。嶷常虑盛满，求解扬州，以授竟陵王子良。上终不许，曰：「毕汝一世，无所多言。」嶷长七尺八寸，善修容范，文物衞从，礼冠百僚，每出入殿省，瞻望者无不肃然。\n交州刺史李叔献旣受命，而断割外国贡献；上欲讨之。\n三年春正月丙辰，以大司农刘楷为交州刺史，发南康、庐陵、始兴兵以讨叔献。叔献闻之，遣使乞更申数年，献十二队纯银兜鍪及孔雀毦；上不许。叔献惧为楷所袭，间道自湘州还朝。\n戊寅，魏诏曰：「图谶之兴，出于三季，旣非经国之典，徒为妖邪所凭。自今图谶、秘纬，一皆焚之，留者以大辟论！」又严禁诸巫觋及委巷卜筮非经典所载者。\n魏冯太后作《皇诰》十八篇，癸未，大飨羣臣于太华殿，班《皇诰》。\n辛卯，上祀南郊，大赦。\n诏复立国学；释奠先师用上公礼。\n二月己亥，魏制皇子皇孙有封爵者，岁禄各有差。\n辛丑，上祭北郊。\n三月丙申，魏封皇弟禧为咸阳王，干为河南王，羽为广陵王，雍为颍川王，勰为始平王，详为北海王。文明太后令置学馆，选师傅以敎诸王。勰于兄弟，最贤敏而好学，善属文，魏主尤奇爱之。\n夏四月癸丑，魏主如方山；甲寅，还宫。\n初，宋太宗置总明观以集学士，亦谓之东观。上以国学旣立，五月乙未，省总明观。时王俭领国子祭酒，诏于俭宅学士馆，以总明四部书充之。又诏俭以家为府。\n自宋世祖好文章，士大夫以文章相尚，无以专《经》为业者。俭少好《礼》学及《春秋》，言论造次必于儒者，由是衣冠翕然，更尚儒术。俭撰次朝仪、国典，自晋、宋以来故事，无不谙忆，故当朝理事，断决如流。每博议引证，八坐、丞、郎无能异者。令史谘事常数十人，宾客满席，俭应接辨析，傍无留滞，发言下笔，皆有音彩。十日一还学监试诸生，巾卷在庭，剑衞、令史，仪容甚盛。作解散髻，斜插簪；朝野慕之，相与仿效。俭常谓人曰：「江左风流宰相，唯有谢安。」意以自比也。上深委仗之，士流选用，奏无不可。\n六月庚戌，［魏］进河南王度易侯为车骑将军，遣给事中吴兴丘冠先使河南，幷送柔然使。\n辛亥，魏主如方山；丁巳，还宫。\n秋七月癸未，魏遣使拜宕昌梁弥机兄子弥承为宕昌王。初，弥机死，子弥博立，为吐谷浑所逼，奔仇池。仇池鎭将穆亮以弥机事魏素厚，矜其灭亡；弥博凶悖，所部恶之；弥承为衆所附，表请纳之。诏许之。亮帅骑三万军于龙鹄，击走吐谷浑，立弥承而还。亮，崇之曾孙也。\n戊子，魏主如鱼池，登青原冈；甲午，还宫；八月己亥，如弥泽；甲寅，登牛头山；甲子，还宫。\n魏初，民多荫附；荫附者皆无官役，而豪强徵敛倍于公赋。给事中李安世上言：「岁饥民流，田业多为豪右所占夺；虽桑井难复，宜更均量，使力业相称。又，所争之田，宜限年断，事久难明，悉归今主，以绝诈妄。」魏主善之，由是始议均田。冬十月丁未，诏遣使者循行州郡，与牧守均给天下之田：诸男夫十五以上受露田四十亩，妇人二十亩：奴婢依良丁；牛一头，受田三十亩，限止四牛。所授之田，率倍之；三易之田，再倍之；以供耕作及还受之盈缩。人年及课则受田，老免及身没则还田。奴婢、牛随有无以还受。初受田者，男夫给二十亩，课种桑五十株；桑田皆为世业，身终不还。恒计见口，有盈者无受无还，不足者受种如法，盈者得卖其盈。诸宰民之官，各随近给公田有差，更代相付；卖者坐如律。\n辛酉，魏魏郡王陈建卒。\n魏员外散骑常侍李彪等来聘。\n十二月乙卯，魏以侍中淮南王佗为司徒。\n柔然犯魏塞，魏任城王澄帅衆拒之，柔然遁去。澄，云之子也。氐、羌反，诏以澄为都督梁·益·荆三州诸军事、梁州刺史。澄至州，讨叛柔服，氐、羌皆平。\n初，太祖命黄门郎虞玩之等检定黄籍。上卽位，别立校藉官，置令史，限人一日得数巧。旣连年不已，民愁怨不安。外监会稽吕文度啓上，籍被却者悉充远戍，民多逃亡避罪。富阳民唐㝢之因以妖术惑衆作乱，攻陷富阳，三吴却籍者奔之，衆至三万。\n文度与茹法亮、吕文显皆以奸谄有宠于上。文度为外监，专制兵权，领军守虚位而已。法亮为中书通事舍人，权势尤盛。王俭常曰：「我虽有大位，权寄岂及茹公邪！」\n是岁，柔然部眞可汗卒，子豆仑立，号伏名敦可汗，改元太平。\n四年春正月癸亥朔，魏高祖朝会，始服衮冕。\n壬午，柔然寇魏边境。\n唐㝢之攻陷钱唐，吴郡诸县令多弃城走。㝢之称帝于钱唐，立太子，置百官；遣其将高道度等攻陷东阳，杀东阳太守萧崇之。崇之，太祖族弟也。又遣其将孙泓寇山阴，至浦阳江；浃口戍主汤休武击破之。上发禁兵数千人，马数百匹，东击㝢之。台军至钱唐，㝢之衆乌合，畏骑兵，一战而溃，擒斩㝢之，进平诸郡县。\n台军乘胜，颇纵抄掠。军还，上闻之，收军主前军将军陈天福弃市；左军将军刘明彻免官、削爵，付东冶。天福，上宠将也，旣伏诛，内外莫不震肃。使通事舍人丹阳刘系宗随军慰劳，遍至遭贼郡县，百姓被驱逼者悉无所问。\n闰月癸巳，立皇子子贞为邵陵王，皇孙昭文为临汝公。\n氐王杨后起卒，丁未，诏以白水太守杨集始为北秦州刺史、武都王。集始，文弘之子也。后起弟后明为白水太守。魏亦以集始为武都王。集始入朝于魏，魏以为南秦州刺史。\n辛亥，帝耕籍田。\n二月己未，立皇弟銶为晋熙王，铉为河东王。\n魏无鄕党之法，唯立宗主督护；民多隐冒，三五十家始为一户。内秘书令李冲上言：「宜准古法：五家立邻长，五邻立里长，五里立党长，取鄕人强谨者为之。邻长复一夫，里长二夫，党长三夫，三载无过，则升一等。其民调，一夫一妇，帛一匹，粟二石。大率十匹为公调，二匹为调外费，三匹为百官俸。此外复有杂调。民年八十已上，听一子不从役。孤独、癃老、笃疾、贫穷不能自存者，三长内迭养食之。」书奏，诏百官通议。中书令郑羲等皆以为不可。太尉丕曰：「臣谓此法若行，于公私有益。但方有事之月，校比户口，民必劳怨。请过今秋，至冬乃遣使者，于事为宜。」冲曰：「『民可使由之，不可使知之。』若不因调时，民徒知立长校户之勤，未见均傜省赋之益，心必生怨。宜及调课之月，令知赋税之均，旣识其事，又得其利，行之差易。」羣臣多言：「九品差调，为日已久，一旦改法，恐成扰乱。」文明太后曰：「立三长则课调有常准，苞荫之户可出，侥幸之人可止，何为不可！」甲戌，初立党、里、邻三长，定民户籍。民始皆愁苦，豪强者尤不愿。旣而课调省费十馀倍，上下安之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "夏四月辛酉朔，魏始制五等公服；甲子，初以法服、御辇祀南郊。\n癸酉，魏主如灵泉池；戊寅，还宫。\n湘州蛮反，刺史吕安国有疾不能讨；丁亥，以尚书左仆射柳世隆为湘州刺史，讨平之。\n六月辛酉，魏主如方山。\n己卯，魏文明太后赐皇子恂名，大赦。\n秋七月戊戌，魏主如方山。\n八月乙亥，魏给尚书五等爵已上朱衣，玉佩，大小组绶。\n九月辛卯，魏作明堂、辟雍。\n冬十一月，魏议定民官依户给俸。\n十二月，柔然寇魏边。\n是岁，魏改中书学曰国子学。分置州郡，凡三十八州，二十五在河南，十三在河北。\n五年春正月丁亥朔，魏主诏定乐章，非雅者除之。\n戊子，以豫章王嶷为大司马，竟陵王子良为司徒，临川王映、衞将军王俭、中军将军王敬则并加开府仪同三司。子良啓记室范云为郡，上曰：「闻其常相卖弄，朕不复穷法，当宥之以远。」子良曰：「不然。云动相规诲，谏书具存。」遂取以奏，凡百馀纸，辞皆切直。上叹息，谓子良曰：「不谓云能尔；方使弼汝，何宜出守！」文惠太子尝出东田观获，顾谓衆宾曰：「刈此亦殊可观。」衆皆曰：「唯唯。」云独曰：「三时之务，实为长勤。伏愿殿下知稼穑之艰难，无徇一朝之宴逸！」\n荒人桓天生自称桓玄宗族，与雍、司二州蛮相扇动，据南阳故城，请兵于魏，将入寇。丁酉，诏假丹杨尹萧景先节，总帅步骑，直指义阳，司州诸军皆受节度；又假护军将军陈显达节，帅征虏将军戴僧静等水军向宛、叶，雍、司诸军皆受显达节度，以讨之。\n魏光禄大夫咸阳文公高允，历事五帝，出入三省，五十馀年，未尝有谴；冯太后及魏主甚重之，常命中黄门苏兴寿扶侍。允仁恕简静，虽处贵重，情同寒素；执书吟览，昼夜不去手；诲人以善，恂恂不倦；笃亲念故，无所遗弃。显祖平青、徐，悉徙其望族于代，其人多允之婚媾，流离饥寒；允倾家赈施，咸得其所，又随其才行，荐之于朝。议者多以初附间之，允曰：「任贤使能，何有新旧！必若有用，岂可以此抑之！」允体素无疾，至是微有不适，犹起居如常，数日而卒，年九十八；赠侍中、司空，赙襚甚厚。魏初以来，存衣蒙赉，皆莫及也。\n桓天生引魏兵万馀人至沘阳，陈显达遣戴僧静等与战于深桥，大破之，杀获万计。天生退保沘阳，僧静围之，不克而还。荒人胡丘生起兵悬瓠以应齐，魏人击破之，丘生来奔。天生又引魏兵寇舞阴，舞阴戍主殷公愍拒击，破之，杀其副张麒麟，天生被创退走。三月丁未，以陈显达为雍州刺史。显达进据舞阳城。\n夏五月壬辰，魏主如灵泉池。\n癸巳，魏南平王浑卒。\n甲午，魏主还平城。诏复七庙子孙及外戚缌麻服已上，赋役无所与。\n魏南部尚书公孙邃、上谷公张儵帅衆与桓天生复寇舞阴，殷公愍击破之；天生还窜荒中。邃，表之孙也。\n魏春夏大旱，代地尤甚；加以牛疫，民馁死者多。六月癸未，诏内外之臣极言无隐。齐州刺史韩麒麟上表曰：「古先哲王，储积九稔；逮于中代，亦崇斯业，入粟者与斩敌同爵，力田者与孝悌均赏。今京师民庶，不田者多，游食之口，参分居二。自承平日久，丰穰积年，竞相矜夸，遂成侈俗。贵富之家，童妾袨服，工商之族，仆隶玉食；而农夫阙糟糠，蚕妇乏短褐。故令耕者日少，田有荒芜；谷帛罄于府库，宝货盈于市里；衣食匮于室，丽服溢于路。饥寒之本，实在于斯。愚谓凡珍异之物，皆宜禁断；吉凶之礼，备为格式；劝课农桑，严加赏罚。数年之中，必有盈赡。往年校比户贯，租赋轻少。臣所统齐州，租粟才可给俸，略无入仓，虽于民为利而不可长久，脱有戎役，或遭天灾，恐供给之方，无所取济。可减绢布，增益谷租；年丰多积，岁俭出赈。所谓私民之谷，寄积于官，官有宿积，则民无荒年矣。」秋七月己丑，诏有司开仓赈贷，听民出关就食。遣使者造籍，分遣去留，所过给粮廪，所至三长赡养之。\n柔然伏名敦可汗残暴，其臣侯医堙石洛候数谏止之，且劝其与魏和亲。伏名敦怒，族诛之，由是部衆离心。八月，柔然寇魏边，魏以尚书陆睿为都督，击柔然，大破之。睿，丽之子也。\n初，高车阿伏至罗有部落十馀万，役属柔然。伏名敦之侵魏也，阿伏至罗谏，不听。阿伏至罗怒，与从弟穷奇帅部落西走，至前部西北，自立为王。国人号曰「候娄匐勒」，夏言天子也；号穷奇曰「候倍」，夏言太子也。二人甚亲睦，分部而立。阿伏至罗居北，穷奇居南。伏名敦追击之，屡为阿伏至罗所败，乃引衆东徙。\n九月，辛未，魏诏罢起部无益之作，出宫人不执机杼者。冬十月，丁未，又诏罢尚方锦绣、绫罗之工；四民欲造，任之无禁。是时，魏久无事，府藏盈积。诏尽出御府衣服珍宝、太官杂器、太仆乘具、内库弓矢刀钤十分之八，外府衣物、缯布、丝纩非供国用者，以其太半班赉百司，下至工、商、皂隶，逮于六鎭边戍，畿内鳏、寡、孤、独、贫、癃，皆有差。\n魏秘书令高佑、丞李彪奏请改《国书》编年为纪、传、表、志；魏主从之。佑，允之从祖弟也。十二月，诏彪与著作郎崔光改修《国书》。光，道固之从孙也。\n魏主问高佑曰：「何以止盗？」对曰：「昔宋均立德，猛虎渡河；卓茂行化，蝗不入境。况盗贼，人也，苟守宰得人，治化有方，止之易矣。」佑又上疏言：「今之选举，不采识治之优劣，专简年劳之多少，斯非尽才之谓。宜停此薄艺，弃彼朽劳，唯才是举，则官方斯穆。又勋旧之臣，虽年勤可录而才非抚民者，可加之以爵赏，不宜委之以方任，所谓王者可私人以财，不私人以官者也。」帝善之。\n佑出为西兖州刺史，鎭滑台。以郡国虽有学，县、党亦宜有之，乃命县立讲学，党立小学。\n六年春正月乙未，魏诏：「犯死刑者，父母、祖父母年老，更无成人子孙，旁无期亲者，具状以闻。」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "角城戍将张蒲，因大雾乘船入清中采樵，潜纳魏兵。戍主皇甫仲贤觉之，帅衆拒战于门中，仅能却之。魏步骑三千馀人已至堑外，淮阴军主王僧庆等引兵救之，魏人乃退。\n夏四月，桓天生复引魏兵出据隔城，诏游击将军下邳曹虎督诸军讨之。辅国将军朱公恩将兵蹹伏，遇天生游军，与战，破之，遂进围隔城。天生引魏兵步骑万馀人来战，虎奋击，大破之，俘斩二千馀人。明日，攻拔隔城，斩其襄城太守帛乌祝，复俘斩二千馀人，天生弃平氏城走。\n陈显达侵魏；甲寅，魏遣豫州刺史拓跋斤将兵拒之。\n甲子，魏大赦。\n乙丑，魏主如灵泉池；丁卯，如方山；己巳，还宫。\n魏筑城于醴阳，陈显达攻拔之，进攻沘阳。城中将士皆欲出战，鎭将韦珍曰：「彼初至气锐，未可与争，且共坚守，待其力攻疲弊，然后击之。」乃凭城拒战，旬有二日，珍夜开门掩击，显达还。\n五月甲午，以宕昌王梁弥承为河、凉二州刺史。\n秋七月己丑，魏主如灵泉池，遂如方山；己亥，还宫。\n九月壬寅，上如琅邪城讲武。\n癸卯，魏淮南靖王佗卒。魏主方享宗庙，始荐，闻之，为废祭，临视哀恸。\n冬十月庚申，立冬，初临太极殿读时令。\n闰月辛酉，以尚书仆射王奂为领军将军。\n辛未，魏主如灵泉池；癸酉，还宫。\n十二月，柔然伊吾戍主高羔子帅衆三千以城附魏。\n上以中外谷帛至贱，用尚书右丞江夏李圭之议，出上库钱五千万及出诸州钱，皆令籴买。\n西陵戍主杜元懿建言：「吴兴无秋，会稽丰登，商旅往来，倍多常岁。西陵牛埭税，官格日三千五百；如臣所见，日可增倍。幷浦阳南北津、柳浦四埭，乞为官领摄一年，格外可长四百许万。西陵戍前检税，无妨戍事；馀三埭自举腹心。」上以其事下会稽，会稽行事吴郡顾宪之议以为：「始立牛埭之意，非苟逼蹴以取税也；乃以风涛迅险，济急利物耳。后之监领者不达其本，各务己功，或禁遏他道，或空税江行。按吴兴频岁失稔，今兹尤甚，去之从丰，良由饥棘。埭司责税，依格弗降，旧格新减，尚未议登，格外加倍，将以何术！皇慈恤隐，振廪蠲调；而元懿幸灾搉利，重增困瘼，人而不仁，古今共疾！若事不副言，惧贻谴诘，必百方侵苦，为公贾怨。元懿禀性苛刻，已彰往效；任以物土，譬以狼将羊，其所欲举腹心，亦当虎而冠耳。《书》云：『与其有聚敛之臣，宁有盗臣，』此言盗公为损盖微，敛民所害乃大也。愚又以便宜著，盖谓便于公，宜于民也。窃见顷之言便宜者，非能于民力之外，用天分地；率皆卽日不宜于民，方来不便于公。名与实反，有乖政体。凡如此等，诚宜深察。」上纳之而止。\n魏主访羣臣以安民之术。秘书丞李彪上封事，以为：「豪贵之家，奢僭过度，第宅车服，宜为之等制。」\n又，国之兴亡，在冢嗣之善恶；冢嗣之善恶，在敎谕之得失。高宗文成皇帝尝谓羣臣曰：『朕始学之日，年尚幼冲，情未能专；旣临万机，不遑温习。今日思之，岂唯予咎，抑亦师傅之不勤。』尚书李欣免冠谢。此近事之可鉴者也。臣谓宜准古立师傅之官，以训导太子。\n又，汉置常平仓以救匮乏。去岁京师不稔，移民就丰，旣废营生，困而后达，又于国体，实有虚损。曷若豫储仓粟，安而给之，岂不愈于驱督老弱糊口千里之外哉！宜析州郡常调九分之二，京师度支岁用之馀，各立官司，年丰籴粟积之于仓，俭则加私之二粜之于人。如此，民必力田以取官绢，积财以取官粟。年登则常积，岁凶则直给。数年之中，谷积而人足，虽灾不为害矣。\n又，宜于河表七州人中，擢其门才，引令赴阙，依中州官比，随能序之。一可以广圣朝均新旧之义，二可以怀江、汉归有道之情。\n又，父子兄弟，异体同气；罪不相及，乃君上之厚恩；至于忧惧相连，固自然之恒理也。无情之人，父兄系狱，子弟无惨惕之容；子弟逃刑，父兄无愧恧之色；宴安荣位，游从自若，车马衣冠，不变华饰；骨肉之恩，岂当然也！臣愚以为父兄有犯，宜令子弟素服肉袒，诣阙请罪。子弟有坐，宜令父兄露版引咎，乞解所司；若职任必要，不宜许者，慰勉留之。如此，足以敦厉凡薄，使人知所耻矣。\n又，朝臣遭亲丧者，假满赴职。衣锦乘轩，从郊庙之祀；鸣玉垂緌，同庆赐之燕；伤人子之道，亏天地之经。愚谓凡遭大父母、父母丧者，皆听终服；若无其人，职业有旷者，则优旨慰谕，起令视事，但综司出纳、敷奏而已，国之吉庆，一令无预。其军旅之警，墨縗从役，虽愆于礼，事所宜行也。」魏主皆从之。由是公私丰赡，虽时有水旱，而民不困穷。\n魏遣兵击百济，为百济所败。\n七年春正月辛亥，上祀南郊，大赦。\n魏主祀南郊，始备大驾。}\n壬戌，临川献王映卒。\n初，上为鎭西长史，主簿王晏以倾谄为上所亲，自是常在上府。上为太子，晏为中庶子。上得罪于太祖也，晏称疾自疏。及卽位，为丹杨尹，意任如旧，朝夕一见，议论朝事；自豫章王嶷及王俭皆降意接之。二月壬寅，出为江州刺史，晏不愿外出，复留为吏部尚书。\n三月甲寅，立皇子子岳为临贺王，子峻为广汉王，子琳为宣城王，子珉为义安王。\n夏四月丁丑，魏主诏曰：「升楼散物以賫百姓，至使人马腾践，多有伤毁；今可断之，以本所费之物，赐老疾贫独者。」\n丁亥，魏主如灵泉池，遂如方山；己丑，还宫。\n上优礼南昌文宪公王检，诏三日一还朝，尚书令史出外谘事。上犹以往来烦数，复诏俭还尚书下省，月听十日出外。俭固求解选。诏改中书监，参掌选事。\n五月乙巳，俭卒。王晏旣领选，权行台阁，与俭颇不平。礼官欲依王导，諡俭为文献。晏啓上曰：「导乃得此諡；但宋氏以来，不加异姓。」出，谓亲人曰：「『平头宪』事已行矣。」\n徐湛之之死也，其孙孝嗣在孕得免，八岁，袭爵枝江县公，尚宋康乐公主。及上卽位，孝嗣为御史中丞，风仪端简。王俭谓人曰：「徐孝嗣将来必为宰相。」上尝问俭：「谁可继卿者？」俭曰：「臣东都之日，其在徐孝嗣乎！」俭卒，孝嗣时为吴兴太守，徵为五兵尚书。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "上欲用领军王奂为尚书令，以问王晏。晏与奂不相能，对曰：「柳世隆有勋望，恐不宜在奂后。」甲子，以尚书左仆射柳世隆为尚书令，王奂为左仆射。\n六月丁亥，上如琅邪城。\n魏怀朔鎭将汝阴灵王天赐，长安鎭都大将、雍州刺史南安惠王桢，皆坐赃当死。冯太后及魏主临皇信堂，引见王公，太后令曰：「卿等以为当存亲以毁令邪，当灭亲以明法邪？」羣臣皆言：「二王，景穆皇帝之子，宜蒙矜恕。」太后不应。魏主乃下诏，称：「二王所犯难恕，而太皇太后追惟高宗孔怀之恩；且南安王事母孝谨，闻于中外，并特免死，削夺官爵，禁锢终身。」初，魏朝闻桢贪暴，遣中散闾文祖诣长安察之，文祖受桢赂，为之隐；事觉，文祖亦抵罪。冯太后谓羣臣曰：「文祖前自谓廉，今竟犯法。以此言之，人心信不可知。」魏主曰：「古有待放之臣。卿等自审不胜贪心者，听辞位归第。」宰官、中散慕容契进曰：「小人之心无常而帝王之法有常；以无常之心奉有常之法，非所克堪，乞从退黜。」魏主曰：「契知心不可常，则知贪之可恶矣，何必求退！」迁宰官令。契，白曜之弟子也。\n秋七月丙寅，魏主如灵泉池。\n魏主使羣臣议，「久与齐绝，今欲通使，何如？」尚书游明根曰：「朝廷不遣使者，又筑醴阳深入彼境，皆直在萧赜。今复遣使，不亦可乎！」魏主从之。八月乙亥，遣兼员外散骑常侍邢产等来聘。\n九月，魏出宫人以赐北鎭人贫无妻者。\n冬十一月己未，魏安丰匡王猛卒。\n十二月丙子，魏河东王苟颓卒。\n平南参军颜幼明等聘于魏。\n魏以尚书令尉元为司徒左仆射，穆亮为司空。\n豫章王嶷自以地位隆重，深怀退素，是岁，啓求还第；上令其世子子廉代鎭东府。\n太子詹事张绪领扬州中正，长沙王晃属用吴兴闻人邕为州议曹，绪不许。晃使书佐固请，绪正色曰：「此是身家州鄕，殿下何得见逼！」\n侍中江斅学都官尚书。中书舍人纪僧眞得幸于上，容表有士风，请于上曰：「臣出自本县武吏，邀逢圣时，阶荣至此；为儿昏得荀昭光女，卽时无复所须，唯就陛下乞作士大夫。」上曰：「此由江斅、谢瀹，我不得措意，可自诣之。」僧眞承旨诣斅，登榻坐定，斅顾命左右曰：「移吾牀远客！」僧眞丧气而退，告上曰：「士大夫故非天子所命！」斅，湛之孙；瀹，朏之弟也。\n柔然别帅叱吕勤帅衆降魏。", "output": ["翻译内容"]}]