[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百八十端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注隋纪四\n高祖文皇帝下\n仁寿四年春正月丙午，赦天下。\n帝将避暑于仁寿宫，术士章仇太翼固谏；不听。太翼曰：「是行恐銮舆不返！」帝大怒，系之长安狱，期还而斩之。甲子，幸仁寿宫。乙丑，诏赏赐支度，事无巨细，并付皇太子。夏四月乙卯，帝不豫。六月庚申，赦天下。秋七月甲辰，上疾甚，卧与百僚辞诀，并握手歔欷，命太子赦章仇太翼。丁未，崩于大宝殿。\n高祖性严重，令行禁止。每旦听朝，日昃忘倦。虽啬于财，至于赏赐有功，卽无所爱；将士战没，必加优赏，仍遣使者劳问其家。爱养百姓，劝课农桑，轻傜薄赋。其自奉养，务为俭素，乘舆御物，故弊者随宜补用；自非享宴，所食不过一肉；后宫皆服浣濯之衣。天下化之，开皇、仁寿之间，丈夫率衣绢布，不服绫绮，装带不过铜铁骨角，无金玉之饰。故衣食滋殖，仓库盈溢。受禅之初，民户不满四百万，末年，逾八百九十万，独冀州已一百万户。然猜忌苛察，信受才言，功臣故旧，无始终保全者；乃至子弟，皆如仇敌，此其所短也。\n初，文献皇后旣崩，宣华夫人陈氏、容华夫人蔡氏皆有宠。陈氏，陈高宗之女；蔡氏，丹阳人也。上寝疾于仁寿宫，尚书左仆射杨素、兵部尚书柳述、黄门侍郎元岩皆入閤侍疾，召皇太子入居大宝殿。太子虑上有不讳，须预防拟，手自为书，封出问素；素条录事状以报太子。宫人误送上所，上览而大恚。陈夫人平旦出更衣，为太子所逼，拒之，得免，归于上所；上怪其神色有异，问其故。夫人泫然曰：「太子无礼！」上恚，抵床曰：「畜生何足付大事！独孤误我！」乃呼柳述、元岩曰：「召我儿！」述等将呼太子，上曰：「勇也。」述、岩出閤为敕书。杨素闻之，以白太子，矫诏执述、岩，系大理狱；追东宫兵士帖上台宿衞，门禁出入，并取宇文述、郭衍节度；令右庶子张衡入寝殿侍疾，尽遣后宫出就别室；俄而上崩。故中外颇有异论。陈夫人与后宫闻变，相顾战栗失色。晡后，太子遣使者赍小金合，帖纸于际，亲署封字，以赐夫人。夫人见之，惶惧，以为鸩毒，不敢发。使者促之，乃发，合中有同心结数枚，宫人咸悦，相谓曰：「得免死矣！」陈氏恚而却坐，不肯致谢；诸宫人共逼之，乃拜使者。其夜，太子蒸焉。\n乙卯，发丧，太子卽皇帝位。会伊州刺史杨约来朝，太子遣约入长安，易留守者，矫称高祖之诏，赐故太子勇死，缢杀之；然后陈兵集衆，发高祖凶问。炀帝闻之，曰：「令兄之弟，果堪大任。」追封勇为房陵王，不为置嗣。八月丁卯，梓宫至自仁寿宫；丙子，殡于大兴前殿。柳述、元岩并除名，述徙龙川，岩徙南海。帝令兰陵公主与述离绝，欲改嫁之；公主以死自誓，不复朝谒，上表请与述同徙，帝大怒。公主忧愤而卒，临终，上表请葬于柳氏，帝愈怒，竟不哭，葬送甚薄。\n太史令袁充奏言：「皇帝卽位，与尧受命年合。」讽百官表贺。礼部侍郎许善心议，以为「国哀甫尔，不宜称贺。」左衞大将军宇文述素恶善心，讽御史劾之；左迁给事郎，降品二等。\n汉王谅有宠于高祖，为幷州总管，自山以东，至于沧海，南距黄河，五十二州皆隶焉；特许以便宜从事，不拘律令。谅自以所居天下精兵处，见太子勇以谗废，居常怏怏；及蜀王秀得罪，尤不自安，阴蓄异图。言于高祖，以「突厥方强，宜修武备。」于是大发工役，缮治器械，招集亡命，左右私人殆将数万。突厥尝寇边，高祖使谅御之，为突厥所败，其所领将帅坐除解者八十馀人，皆配防岭表。谅以其宿旧，奏请留之，高祖怒曰：「尔为藩王，惟当敬依朝命，何得私论宿旧，废国家宪法邪！嗟乎小子，尔一旦无我，或欲妄动，彼取尔如笼内鸡雏耳，何用腹心为！」\n王頍者，僧辩之子，倜傥好奇略，为谅谘议参军，萧摩诃，陈氏旧将，二人俱不得志，每郁郁思乱，皆为谅所亲善，赞成其阴谋。\n会荧惑守东井，仪曹邺人傅奕晓星历，谅问之曰：「是何祥也？」对曰：「天上东井，黄道所经，荧惑过之，乃其常理，若入地上井，则可怪耳。」谅不悦。\n及高祖崩，炀帝遣车骑将军屈突通以高祖玺书徵之。先是，高祖与谅密约：「若玺书召汝，敕字傍别加一点，又与玉麟府合者，当就徵。」及发书无验，谅知有变。诘通，通占对不屈，乃遣归长安。谅遂发兵反。\n总管司马安定皇甫诞切谏，谅不纳。诞流涕曰：「窃料大王兵资非京师之敌；加以君臣位定，逆顺势殊，士马虽精，难以取胜。一旦陷身叛逆，絓于刑书，虽欲为布衣，不可得也。」谅怒，囚之。\n岚州刺史乔锺葵将赴谅，其司马京兆陶模拒之曰：「汉王所图不轨，公荷国厚恩，当竭诚效命，岂得身为厉阶乎！」锺葵失色曰：「司马反邪！」临之以兵，辞气不挠，锺葵义而释之。军吏曰：「若不斩模，无以压衆心。」乃囚之。于是从谅反者凡十九州。\n王頍说谅曰：「王所部将吏，家属尽在关西，若用此等，则宜长驱深入，直据京都，所谓疾雷不及掩耳；若但欲割据旧齐之地，宜任东人。」谅不能决，乃兼用二策，唱言杨素反，将诛之。\n总管府兵曹闻喜裴文安说谅曰：「井陉以西，在王掌握之内，山东士马，亦为我有，宜悉发之；分遣羸兵屯守要害，仍命随方略地，帅其精锐，直入蒲津。文安请为前锋，王以大军继后，风行雷击，顿于霸上。咸阳以东，可指麾而定。京师震扰，兵不暇集，上下相疑，羣情离骇；我陈兵号令，谁敢不从！旬日之间，事可定矣。」谅大悦，于是遣所署大将军余公理出太谷，趣河阳，大将军綦良出滏口，趣黎阳，大将军刘建出井陉，略燕、赵，柱国乔锺葵出雁门，署文安为柱国，与柱国纥单贵、王耼等直指京师。\n帝以右武衞将军洛阳丘和为蒲州刺史，鎭蒲津。谅选精锐数百骑戴幂䍦，诈称谅宫人还长安，门司弗觉，径入蒲州，城中豪杰亦有应之者；丘和觉其变，逾城，逃归长安。蒲州长史勃海高义明、司马北平荣毗皆为反者所执。裴文安等未至蒲津百馀里，谅忽改图，令纥单贵断河桥，守蒲州，而召文安还。文安至，谓谅曰：「兵机诡速，本欲出其不意。王旣不行，文安又返，使彼计成，大事去矣。」谅不对。以王耼为蒲州刺史，裴文安为晋州刺史，薛粹为绛州刺史，梁菩萨为潞州刺史，韦道正为韩州刺史，张伯英为泽州刺史。代州总管天水李景发兵拒谅，谅遣其将刘暠袭景；景击斩之。谅复遣乔锺葵帅劲勇三万攻之，景战士不过数千，加以城池不固，为锺葵所攻，崩毁相继，景且战且筑，士卒皆殊死鬬；锺葵屡败。司马冯孝慈、司法吕玉并骁勇善战，仪同三司侯莫陈乂多谋画，工拒守之术，景知三人可用，推诚任之，己无所关预，唯在閤持重，时抚循而已。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "谅之初起兵也，妃兄豆卢毓为府主簿，苦谏，不从，私谓其弟懿曰：「吾匹马归朝，自得免祸，此乃身计，非为国也，不若且僞从之，徐伺其便。」毓，绩之子也。毓兄显州刺史贤言于帝曰：「臣弟毓素怀志节，必不从乱，但逼凶威，不能自遂，臣请从军，与毓为表里，谅不足图也。」帝许之。贤密遣家人赍敕书至毓所，与之计议。\n谅出城，将往介州，令毓与总管属朱涛留守。毓谓涛曰：「汉王构逆，败不旋踵，吾属岂可坐受夷灭，孤负国家邪！当与卿出兵拒之。」涛惊曰：「王以大事相付，何得有是语！」因服拂衣而去，毓追斩之。出皇甫诞于狱，与之协计，及开府仪同三司宿勤武等闭城拒谅。部分未定，有人告谅，谅袭击之。毓见谅至，绐其衆曰：「此贼军也！」谅攻城南门，稽胡守南城，不识谅，射之，矢下如雨；谅移攻西门，守兵识谅，卽开门纳之，毓、诞皆死。\n綦良攻慈州刺史上官政，不克，引兵攻行相州事薛胄，又不克，遂自滏口攻黎州，塞白马津。余公理自太行下河内，帝以右衞将军史祥为行军总管，军于河阴。祥谓军吏曰：「余公理轻而无谋，恃衆而骄，不足破也。」公理屯河阳，祥具舟南岸，公理聚兵当之。祥简精锐于下流潜济，公理闻之，引兵拒之，战于须水。公理未成列，祥击之，公理大败。祥东趣黎阳，綦良军不战而溃。祥，宁之子也。\n帝将发幽州兵，疑幽州总管窦抗有贰心，问可使取抗者于杨素，素荐前江州刺史勃海李子雄，授上大将军，拜广州刺史。又以左领将军长孙晟为相州刺史，发山东兵，与李子雄共经略之。晟辞以男行布在谅所部，帝曰：「公体国之深，终不以儿害义，朕今相委，公其勿辞。」李子雄驰至幽州，止传舍，召募得千馀人。抗来诣子雄，子雄伏甲擒之。抗，荣定之子也。\n子雄遂发幽州兵步骑三万，自井陉西击谅。时刘建围戍将京兆张祥于井陉，子雄破建于抱犊山下，建遁去。李景被围月馀，诏朔州刺史代人杨义臣救之。义臣帅马步二万，夜出西陉，乔锺葵悉衆拒之。义臣自以兵少，悉取军中牛驴，得数千头，复令兵数百人，人持一鼓潜驱之，匿于涧谷间。晡后，义臣复与锺葵战，兵初合，命驱牛驴者疾进，一时鸣鼓，尘埃涨天，锺葵军不知，以为伏兵发，因而奔溃；义臣纵击，大破之。晋、绛、吕三州皆为谅城守，杨素各以二千人縻之而去。谅遣其将赵子开拥衆十馀万，栅绝径路，屯据高壁，布陈五十里。素令诸将以兵临之，自引奇兵潜入霍山，缘崖谷而进。素营于谷口，自坐营外，使军司入营简留三百人守营，军士惮北兵之强，不欲出战，多愿守营，因尔致迟。素责所由，军司具对，素卽召所留三百人出营，悉斩之；更令简留，人皆无愿留者。素乃引军驰进，出北军之北，直指其营，鸣鼓纵火；北军不知所为，自相蹂践，杀伤数万。谅所署介州刺史梁修罗屯介休，闻素至，弃城走。\n谅闻赵子开败，大惧，自将衆且十万，拒素于蒿泽。会大雨，谅欲引军还，王頍谏曰：「杨素悬军深入，士马疲弊，王以锐卒自将击之，其势必克。今望敌而退，示人以怯，沮战士之心，益西军之气，愿王勿还。」谅不从，退守清源。\n王頍谓其子曰：「气候殊不佳，兵必败，汝可随我。」杨素进击谅，大破之，擒萧摩诃。谅退保晋阳，素进兵围之，谅穷蹙，请降，馀党悉平。帝遣杨约赍手诏劳素。王頍将奔突厥，至山中，径路断绝，知必不免，谓其子曰：「吾之计数不减杨素，但坐言不见从，遂至于此，不能坐受擒获，以成竖子名，吾死之后，汝愼勿过亲故。」于是自杀，瘗之石窟中。其子数日不得食，遂过其故人，竟为所擒；幷获頍尸，枭于晋阳。\n羣臣奏汉王谅当死，帝不许，除名为民，绝其属籍，竟以幽死。谅所部吏民坐谅死徙者二十馀万家。初，高祖与独孤后甚相爱重，誓无异生之子，尝谓羣臣曰：「前世天子，溺于嬖幸，嫡庶分争，遂有废立，或至亡国；朕旁无姬侍，五子同母，可谓眞兄弟也，岂有此忧邪！」帝又惩周室诸王微弱，故使诸子分据大鎭，专制方面，权侔帝室。及其晚节，父子兄弟迭相猜忌，五子皆不以寿终。\n臣光曰：昔辛伯谂周桓公曰：「内宠并后，外宠贰政，嬖子配嫡，大都偶国，乱之本也。」人主诚能愼此四者，乱何自生哉！隋高祖徒知嫡庶之多争，孤弱之易摇，曾不知势钧位逼，虽同产至亲，不能无相倾夺。考诸辛伯之言，得其一而失其三乎！\n冬十月己卯，葬文皇帝于太陵，庙号高祖，与文献皇后同坟异穴。\n诏除妇人及奴婢、部曲之课，男子二十二成丁。\n章仇太翼言于帝曰：「陛下木命，雍州为破木之冲，不可久居。又谶云：『修治洛阳还晋家。』」帝深以为然。十一月乙未，幸洛阳，留晋王昭守长安。杨素以功拜其子万石、仁行、侄玄挺为仪同三司，赉物五万段，绮罗千匹，谅妓妾二十人。\n丙申，发丁男数十万掘堑，自龙门东接长平、汲郡，抵临清关，渡河至浚仪、襄城，达于上洛，以置关防。\n壬子，陈叔宝卒；赠大将军、长城县公，諡曰炀。\n癸丑，下诏于伊洛建东京，仍曰：「宫室之制，本以便生，今所营构，务从俭约。」\n蜀王秀之得罪也，右衞大将军元胄坐与交通除名，久不得调。时慈州刺史上官政坐事徙岭南，将军丘和以蒲州失守除名，胄与和有旧，酒酣，谓和曰：「上官政，壮士也，今徙岭表，得无大事乎！」因自拊腹曰：「若是公者，不徒然矣。」和奏之，胄竟坐死。于是徵政为骁衞将军，以和为代州刺史。\n炀皇帝上之上\n大业元年春正月壬辰朔，赦天下，改元。\n立妃萧氏为皇后。\n废诸州总管府。\n丙辰，立晋王昭为皇太子。\n高祖之末，羣臣有言林邑多奇宝者。时天下无事，刘方新平交州，乃授方驩州道行军总管，经略林邑。方遣钦州刺史甯长眞等以步骑万馀出越裳，方亲帅大将军张愻等以舟师出比景，是月，军至海口。\n二月戊辰，敕有司大陈金宝、器物、锦彩、车马，引杨素及诸将讨汉王谅有功者立于前，使奇章公牛弘宣诏，称扬功伐，赐赉各有差。素等再拜舞蹈而出。己卯，以素为尚书令。\n诏天下公除，惟帝服浅色黄衫、铁装带。\n三月丁未，诏杨素与纳言杨达、将作大匠宇文恺营建东京，每月役丁二百万人，徙洛州郭内居民及诸州富商大贾数万户以实之。废二崤道，开葼册道。\n戊申，诏曰：「听采舆颂，谋及庶民，故能审刑政之得失；今将巡历淮、海，观省风俗。」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "林邑王梵志遣兵守险，刘方击走之。师渡闍黎江，林邑兵乘巨象，四面而至。方战不利，乃多掘小坑，草覆其上，以兵挑之，旣战，僞北；林邑逐之，象多陷地顚踬，转相惊骇，军遂乱。方以弩射象，象却走，蹂其陈，因以锐师继之，林邑大败，俘馘万计。方引兵追之，屡战皆捷，过马援铜柱南，八日至其国都。夏四月，梵志弃城走入海。方入城，获其庙主十八，皆铸金为之；刻石纪功而还。士卒肿足，死者什四五，方亦得疾，卒于道。\n初，尚书右丞李纲以异议忤杨素及苏威，素荐纲于高祖，以为方行军司马。方承素意，屈辱之，几死。军还，久不得调，威复遣纲诣南海应接林邑，久而不召。纲自归奏事，威劾奏纲擅离所职，下吏按问；会赦，免官，屛居于鄠。\n五月，筑西苑，周二百里；其内为海，周十馀里；为蓬莱、方丈、瀛洲诸山，高出水百馀尺，台观殿阁，罗络山上，向背如神。北有龙鳞渠，萦纡注海内。缘渠作十六院，门皆临渠，每院以四品夫人主之，堂殿楼观，穷极华丽。宫树秋冬雕落，则翦彩为华业，缀于枝条，色渝则易以新者，常如阳春。沼内亦翦彩为荷芰菱芡，乘舆游幸，则去冰而布之。十六院竞以淆羞精丽相高，求市恩宠。上好以月夜从宫女数千骑游西苑，作《清夜游曲》，于马上奏之。\n帝待诸王恩薄，多所猜忌；滕王纶、衞王集内自忧惧，呼术者问吉凶及章醮求福。或告其怨望呪诅，有司奏请诛之；秋七月丙午，诏除名为民，徙边郡。纶，瓒之子；集，爽之子也。\n八月壬寅，上行幸江都，发显仁宫，王弘遣龙舟奉迎。乙巳，上御小朱航，自漕渠出洛口，御龙舟。龙舟四重，高四十五尺，长二百丈。上重有正殿、内殿、东·西朝堂，中二重有百二十房，皆饰以金玉，下重内侍处之。皇后乘翔螭舟，制度差小，而装饰无异。别有浮景九艘，三重，皆水殿也。又有漾彩、朱鸟、苍螭、白虎、飞羽、青凫、陵波、五楼、道场、玄坛、板𦪙、黄篾等数千艘，后宫、诸王、公主、百官、僧、尼、道士、蕃客乘之，及载内外百司供奉之物，共用挽船士八万馀人，其挽漾彩以上者九千馀人，谓之殿脚，皆以锦彩为袍。又有平乘、青龙、艨艟、艚𦩮、八棹、艇舸等数千艘，并十二衞兵乘之，幷载兵器帐幕，兵士自引，不给夫。舳舻相接二百馀里，照耀川陆，骑兵翊两岸而行，旌旗蔽野。所过州县，五百里内皆令献食，多者一州至百舆，极水陆珍奇；后宫厌饫，将发之际，多弃埋之。\n契丹寇营州，诏通事谒者韦云起护突厥兵讨之，啓民可汗发骑二万，受其处分。云起分为二十营，四道俱引，营相去一里，不得交杂，闻鼓声而行，闻角声而止，自非公使，勿得走马，三令五申，击鼓而发。有纥干犯约，斩之，持首以徇。于是突厥将帅入谒，皆膝行股栗，莫敢仰视。契丹本事突厥，情无猜忌。云起旣入其境，使突厥诈云向柳城与高丽交易，敢漏泄事实者斩。契丹不为备，去其营五十里，驰进袭之，尽获其男女四万口，杀其男子，以女子及畜产之半赐突厥，馀皆收之以归。帝大喜，集百官曰：「云起用突厥平契丹，才兼文武，朕今自举之。」擢为治书侍御史。\n初，西突厥阿波可汗为叶护可汗所虏，国人立鞅素特勒之子，是为泥利可汗。泥利卒，子达漫立，号处罗可汗。其母向氏，本中国人，更嫁泥利之弟婆实特勒。开皇末，婆实与向氏入朝，遇达头之乱，遂留长安，舍于鸿胪寺。处罗多居乌孙故地，抚御失道，国人多叛，复为铁勒所困。铁勒者，匈奴之遗种，族类最多，有仆骨、同罗、契苾、薛延陀等部，其酋长皆号俟斤。族姓虽殊，通谓之铁勒，大抵与突厥同俗，以寇抄为生，无大君长，分属东、西两突厥。是岁，处罗引兵击铁勒诸部，厚税其物，又猜忌薛延陀，恐其为变，集其酋长数百人，尽杀之。于是铁勒皆叛，立俟利发俟斤契苾歌楞为莫何可汗，又立薛延陀俟斤字也咥为小可汗，与处罗战，屡破之。莫何勇毅绝伦，甚得衆心，为邻国所惮，伊吾、高昌、焉耆皆附之。\n二年春正月辛酉，东京成，进将作大匠宇文恺位开府仪同三司。\n丁卯，遣十使倂省州县。\n二月丙戌，诏吏部尚书牛弘等议定舆服、仪衞制度。以开府仪同三司何稠为太府少卿，使之营造，送江都。稠智思精巧，博览图籍，参会古今，多所损益；衮冕画日、月、星、辰、皮弁用漆纱为之。又作黄麾三万六千人仗，及辂辇车舆，皇后卤簿，百官仪服，务为华盛，以称上意。课州县送羽毛，民求捕之，网罗被水陆，禽兽有堪氅毦之用者，殆无遗类。乌程有高树，逾百尺，旁无附枝，上有鹤巢，民欲取之，不可上，乃伐其根；鹤恐杀其子，自拔氅毛投于地，时人或称以为瑞，曰：「天子造羽仪，鸟兽自献羽毛。」所役工十万馀人，用金银钱帛钜亿计。帝每出游幸，羽仪塡街溢路，亘二十馀里。三月庚午，上发江都，夏四月庚戌，自伊阙陈法驾，备千乘万骑入东京。辛亥，御端门，大赦，免天下今年租赋。制五品已上文官乘车，在朝弁服，佩玉；武官马加珂，戴帻，服袴褶。文物之盛，近世莫及也。\n六月壬子，以杨素为司徒；进封豫章王暕为齐王。\n秋七月庚申，制百官不得计考增级，必有德行、功能灼然显著者进擢之。帝颇惜名位，羣臣当进职者，多令兼假而已；虽有阙员，留而不补。时牛弘为吏部尚书，不得专行其职，别敕纳言苏威、左翊衞大将军宇文述、右骁衞大将军张瑾、内史侍郎虞世基、御史大夫裴蕴、黄门侍裴矩参掌选事，时人谓之「选曹七贵」。虽七人同在坐，然与夺之笔，虞世基独专之，受纳贿赂，多者超越等伦，无者注色而已。蕴，邃之从曾孙也。\n元德太子昭自长安来朝，数月，将还，欲乞少留；帝不许。拜请无数，体素肥，因致劳疾，甲戌，薨。帝哭之，数声而止，寻奏声伎，无异平日。\n楚景武公杨素，虽有大功，特为帝所猜忌，外示殊礼，内情甚薄。太史言隋分野有大丧，乃徙素为楚公，意言楚与隋同分，欲以厌之。素寝疾，帝每令名医诊候，赐以上药，然密问医者，恒恐不死。素亦自知名位已极，不肯饵药，亦不将愼，谓其弟约曰：「我岂须更活邪！」乙亥，素薨，赠太尉公、弘农等十郡太守，葬送甚盛。\n八月辛卯，封皇孙倓为燕王，侗为越王，侑为代王，皆昭之子也。\n九月乙丑，立秦孝王子浩为秦王。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "置洛口仓于巩东南原上，筑仓城，周回二十馀里，穿三千窖，窖容八千石以还，置监官幷鎭兵千人。十二月，置回洛仓于洛阳北七里，仓城周回十里，穿三百窖。\n初，齐温公之世，有鱼龙、山车等戏，谓之散乐，周宣帝时，郑译奏徵之。高祖受禅，命牛弘定乐，非正声清商及九部四舞之色，悉放遣之。帝以啓民可汗将入朝，欲以富乐夸之。太常少卿裴蕴希旨，奏括天下周、齐、梁、陈乐家子弟皆为乐户；其六品以下至庶人，有善音乐者，皆直太常。帝从之。于是四方散乐，大集东京，阅之于芳华苑积翠池侧。有舍利兽先来跳跃，激水满衢，鼋鼍、龟鼈、水人、虫鱼，徧覆于地。又有鲸鱼喷雾翳日，倐忽化成黄龙，长七八丈。又二人戴竿，上有舞者，歘然腾过，左右易处。又有神鳌负山，幻人吐火，千变万化。伎人皆衣锦绣缯彩，舞者鸣环佩，缀花毦；课京兆、河南制其衣，两京锦彩为之空竭。帝多制艳篇，令乐正白明达造新声播之，音极哀怨。帝甚悦，谓明达曰：「齐氏偏偶，乐工曹妙达犹封王；我今天下大同，方且贵汝，宜自修谨！」\n三年春正月，朔旦，大陈文物。时突厥啓民可汗入朝，见而慕之，请袭冠带，帝不许。明日，又率其属上表固请，帝大悦，谓牛弘等曰：「今衣冠大备，致单于解辫，卿等功也！」各赐帛甚厚。\n三月辛亥，帝还长安。\n癸丑，帝使羽骑尉朱宽入海求访异俗，至流求国而还。\n初，云定兴、阎毗坐媚事太子勇，与妻子皆没官为奴婢。上卽位，多所营造，闻其有巧思，召之，使典其事，以毗为朝请郎。时宇文述用事，定兴以明珠络帐赂述，幷以奇服新声求媚于述；述大喜，兄事之。上将有事四夷，大作兵器，述荐定兴可使监造，上从之。述谓定兴曰：「兄所作器仗，并合上心，而不得官者，为长宁兄弟犹未死耳。」定兴曰：「此无用物，何不劝上杀之。」述因奏：「房陵诸子年并成立，今欲兴兵诛讨，若使之从驾，则守掌为难；若留于一处，又恐不可。进退无用，请早处分。」帝然之，乃鸩杀长宁王俨，分徙其七弟于岭表，仍遣间使于路尽杀之。襄城王恪之妃柳氏自杀以从恪。\n夏四月庚辰，下诏欲安辑河北，巡省赵、魏。\n牛弘等造新律成，凡十八篇，谓之《大业律》；始颁行之。民久厌严刻，喜于宽政。其后征役繁兴，民不堪命，有司临时迫胁以求济事，不复用律令矣。旅骑尉刘炫预修律令，弘尝从容问炫曰：「《周礼》士多而府史少，今令史百倍于前，减则不济，其故何也？」炫曰：「古人委任责成，岁终考其殿最，案不重校，文不繁悉，府史之任，掌要目而已。今之文簿，恒虑覆治，若锻鍊不密，则万里追证百年旧案。故谚云：『老吏抱案死。』事繁政弊，职此之由也。」弘曰：「魏、齐之时，令史从容而已，今则不遑宁处，何故？」炫曰：「往者州唯置纲纪，郡置守、丞，县置令而已。其馀具僚则长官自辟，受诏赴任，每州不过数千。今则不然，大小之官，悉由吏部，纤介之迹，皆属考功。省官不如省事，官事不省而望从容，其可得乎！」弘善其言而不能用。\n壬辰，改州为郡；改度量权衡，并依古式。改上柱国以下官为大夫；置殿内省，与尚书、门下、内史、秘书为五省；增谒者、司隶台，与御史为三台；分太府寺置少府监，与长秋、国子、将作、都水为五监；又增改左、右翊衞等为十六府；废伯、子、男爵，唯留王、公、侯三等。\n丙寅，车驾北巡；己亥，顿赤岸泽。五月丁巳，突厥啓民可汗遣其子拓特勒来朝。戊午，发河北十馀郡丁男凿太行山，达于幷州，以通驰道。丙寅，啓民遣其兄子毗黎伽特勒来朝。辛未，啓民遣使请自入塞奉迎舆驾，上不许。\n初，高祖受禅，唯立四亲庙，同殿异室而已，帝卽位，命有司议七庙之制。礼部尚书摄太常少卿许善心等奏请为太祖、高祖各立一殿，准周文、武二祧，与始祖而三，馀并分室而祭，从迭毁之法。至是，有司请如前议，于东京建宗庙。帝谓秘书监柳䛒：「今始祖及二祧已具，后世子孙处朕何所？」六月丁亥，诏为高祖建别庙，仍修月祭礼。旣而方事巡幸，竟不果立。\n帝过雁门，雁门太守丘和献食甚精；至马邑，马邑太守杨廓独无所献，帝不悦。以和为博陵太守，仍使廓至博陵观和为式。由是所至献食，竞为丰侈。\n戊子，车驾顿榆林郡。帝欲出塞耀兵；径突厥中，指于涿郡，恐啓民惊惧，先遣武衞将军长孙晟谕旨。啓民奉诏，因召所部诸国奚、霫、室韦等酋长数十人咸集。晟见牙帐中草秽，欲令啓民亲除之，示诸部落，以明威重，乃指帐前草曰：「此根大香。」啓民遽嗅之，曰：「殊不香也。」晟曰：「天子行幸所在，诸侯躬自洒扫，耕除御路，以表至敬之心；今牙内芜秽，谓是留香草耳！」啓民乃悟曰：「奴之罪也！奴之骨肉皆天子所赐，得效筋力，岂敢有辞。特以边人不知法耳，赖将军敎之；将军之惠，奴之幸也。」遂拔所佩刀，自芟庭草。其贵人及诸部争效之。于是发榆林北境，至其牙，东达于蓟，长三千里，广百步，举国就役，开为御道。帝闻晟策，益嘉之。\n丁酉，啓民及义成公主来朝行宫。己亥，吐谷浑、高昌并遣使入贡。\n甲辰，上御北楼观渔于河，以宴百僚。定襄太守周法尚朝于行宫，太府卿元寿言于帝曰：「汉武出关，旌旗千里。今御营之外，请分为二十四军，日别遣一军发，相去三十里，旗帜相望，钲鼓相闻，首尾相属，千里不绝，此亦出师之盛者也。」法尚曰：「不然，兵亘千里，动间山川，猝有不虞，四分五裂；腹心有事，首尾未知，道路阻长，难以相救，虽有故事，乃取败之道也。」帝不怿，曰：「卿意如何？」法尚曰：「结为方陈，四面外拒，六宫及百官家属并在其内；若有变起，所当之面，卽令抗拒，内引奇兵，出外奋击，车为壁垒，重设钩陈，此与据城，理亦何异！若战而捷，抽骑追奔；万一不捷，屯营自守，臣谓此万全之策也。」帝曰：「善！」因拜法尚左武衞将军。\n啓民可汗复上表，以为「先帝可汗怜臣，赐臣安义公主，种种无乏。臣兄弟嫉妬，共欲杀臣。臣当是时，走无所适，仰视唯天，俯视唯地，奉身委命，依归先帝。先帝怜臣且死，养而生之，以臣为大可汗，还抚突厥之民。至尊今御天下，还如先帝养生臣及突厥之民，种种无乏。臣荷戴圣恩，言不能尽。臣今非昔日突厥可汗，乃是至尊臣民，愿率部落变改衣服，一如华夏。」帝以为不可。秋七月辛亥，赐啓民玺书，谕以「碛北未静，犹须征战，但存心恭顺，何必变服？」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "又诏发丁男百馀万筑长城，西拒榆林，东至紫河。尚书左仆射苏威谏，上不听，筑之二旬而毕。帝之徵散乐也，太常卿高熲谏，不听。熲退，谓太常丞李懿曰：「周天元以好乐而亡，殷鉴不远，安可复尔！」熲又以帝遇啓民过厚，谓太府卿何稠曰：「此虏颇知中国虚实，山川险易，恐为后患。」又谓观王雄曰：「近来朝廷殊无纲纪。」礼部尚书宇文㢸私谓熲曰：「天元之侈，以今方之，不亦甚乎？」又言：「长城之役，幸非急务。」光禄大夫贺若弼亦私议宴可汗太侈。并为人所奏。帝以为诽谤朝政，丙子，高熲、宇文㢸、贺若弼皆坐诛，熲诸子徙边，弼妻子没官为奴婢。事连苏威，亦坐免官。熲有文武大略，明达世务，自蒙寄任，竭诚尽节，进引贞良，以天下为己任；苏威、杨素、贺若弼、韩擒虎皆熲所推荐，自馀立功立事者不可胜数；当朝执政将二十年，朝野推服，物无异议，海内富庶，熲之力也。及死，天下莫不伤之。先是，萧琮以皇后故，甚见亲重，为内史令，改封梁公，宗族缌麻以上，皆随才擢用，诸萧昆弟，布列朝廷。琮性澹雅，不以职务为意，身虽羇旅，见北间豪贵，无所降下。与贺若弼善，弼旣诛，又有童谣曰：「萧萧亦复起。」帝由是忌之，遂废于家，未几而卒。\n八月壬午，车驾发榆林，历云中，泝金河。时天下承平，百物丰实，甲士五十馀万，马十万匹，旌旗辎重，千里不绝。令宇文恺等造观风行殿，上容侍衞者数百人，离合为之，下施轮轴，倐忽推移。又作行城，周二千步，以板为干，衣之以布，饰以丹青，楼橹悉备。胡人惊以为神，每望御营，十里之外，屈膝稽颡，无敢乘马。啓民奉庐帐以俟车驾；乙酉，帝幸其帐，啓民奉觞上寿，跪伏恭甚，王侯以下袒割于帐前，莫敢仰视。帝大悦，赋诗曰：「呼韩顿颡至，屠耆接踵来；何如汉天子，空上单于台！」皇后亦幸义成公主帐。帝赐啓民及公主金瓮各一，幷衣服被褥锦彩，特勒以下，受赐各有差。帝还，啓民从入塞，己丑，遣归国。\n癸巳，入楼烦关；壬寅，至太原，诏营晋阳宫。帝谓御史大夫张衡曰：「朕欲过公宅，可为朕作主人。」衡乃先驰至河内，具牛酒。帝上太行，开直道九十里，九月己未，至济源，幸衡宅。帝悦其山泉，留宴三日，赐赉甚厚。衡复献食，帝令颁赐公卿，下至衞士，无不沾洽。己巳，至东都。\n壬申，以齐王暕为河南尹；癸酉，以民部尚书杨文思为纳言。\n冬十月，敕河南诸郡送一艺户陪东部三千馀家，置十二坊于洛水南以处之。\n西域诸胡多至张掖交市，帝使吏部侍郎裴矩掌之。矩知帝好远略，商胡至者，矩诱访诸国山川风俗，王及庶人仪形服饰，撰《西域图记》三卷，合四十四国，入朝奏之。仍别造地图，穷其要害，从西倾以去，纵横所亘，将二万里，发自敦煌，至于西海，凡为三道，北道从伊吾，中道从高昌，南道从鄯善，总凑敦煌。且云：「以国家威德，将士骁雄，泛蒙汜而越昆仑，易如反掌。但突厥、吐浑分领羌、胡之国，为其壅遏，故朝贡不通。今并因商人密送诚款，引领翘首，愿为臣妾。若服而抚之，务存安辑，皇华遣使，弗动兵车，诸蕃旣从，浑、厥可灭，混壹戎、夏，其在兹乎！」帝大悦，赐帛五百段，日引矩至御坐，亲问西域事。矩盛言「胡中多诸珍宝，吐谷浑易可幷吞。」帝于是慨然慕秦皇、汉武之功，甘心将通西域；四夷经略，咸以委之。以矩为黄门侍郎，复使至张掖，引致诸胡，啗之以利，劝令入朝。自是西域胡往来相继，所经郡县，疲于送迎，糜费以万万计，卒令中国疲弊以至于亡，皆矩之唱导也。\n铁勒寇边，帝遣将军冯孝慈出敦煌击之，不利。铁勒寻遣使谢罪，请降；帝使裴矩慰抚之。", "output": ["翻译内容"]}]