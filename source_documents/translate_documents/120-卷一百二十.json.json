[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百二十端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注宋纪二\n太祖文皇帝上之上\n元嘉元年，\n春正月，魏改元始光。\n丙寅，魏安定殇王弥卒。\n营阳王居丧无礼，好与左右狎昵，游戏无度。特进致仕范泰上封事曰：「伏闻陛下时在后园，颇习武备，鼓鞞在宫，声闻于外。黩武掖庭之内，喧哗省闼之间，非徒不足以威四夷，祗生远近之怪。陛下践阼，委政宰臣，实同高宗谅暗之美；而更亲狎小人，惧非社稷至计，经世之道也。」不听。泰，甯之子也。\n南豫州刺史庐陵王义眞，警悟爱文义，而性轻易，与太子左衞率谢灵运、员外常侍颜延之、慧琳道人情好款密。尝云：「得志之日，以灵运、延之为宰相，慧琳为西豫州都督。」灵运，玄之孙也，性褊傲，不遵法度；朝廷但以文义处之，不以为有实用。灵运自谓才能宜参权要，常怀愤邑。延之，含之曾孙也，嗜酒放纵。\n徐羡之等恶义眞与灵运等游，义眞故吏范晏从容戒之，义眞曰：「灵运空疏，延之隘薄，魏文帝所谓『古今文人类不护细行』者也；但性情所得，未能忘言于悟赏耳。」于是羡之等以为灵运、延之构扇异同，非毁执政，出灵运为永嘉太守，延之为始安太守。\n义眞至历阳，多所求索，执政每裁量不尽与；义眞深怨之，数有不平之言，又表求还都，谘议参军庐江何尚之屡谏，不听。时羡之等已密谋废帝，而次立者应在义眞；乃因义眞与帝有隙，先奏列其罪恶，废为庶人，徙新安郡。前吉阳令堂邑张约之上疏曰：「庐陵王少蒙先皇优慈之遇，长受陛下睦爱之恩，故在心必言，所怀必亮，容犯臣子之道，致招骄恣之愆。至于天姿夙成，实有卓然之美，宜在容养，录善掩瑕，训尽义方，进退以渐。今猥加剥辱，幽徙远郡，上伤陛下常棣之笃，下令远近恇然失图。臣伏思大宋开基造次，根条未繁，宜广树藩戚，敦睦以道。人谁无过，贵能自新；以武皇之爱子，陛下之懿弟，岂可以其一眚，长致沦弃哉！」书奏，以约之为梁州府参军，寻杀之。\n夏四月甲辰，魏主东巡大宁。\n秦王炽磐遣鎭南将军吉毗等帅步骑一万南伐白苟、车孚、崔提、旁为四国，皆降之。\n徐羡之等以南兖州刺史檀道济先朝旧将，威服殿省，且有兵衆，乃召道济及江州刺史王弘入朝；五月，皆至建康，以废立之谋告之。\n甲申，谢晦以领军府屋败，悉令家人出外，聚将士府内；又使中书舍人邢安泰、潘盛为内应。夜，邀檀道济同宿，晦悚动不得眠，道济就寝便熟，晦以此服之。\n时帝于华林园为列肆，亲自沽卖；又与左右引船为乐，夕，游天渊池，卽龙舟而寝。乙酉诘旦，道济引兵居前，羡之等继其后，入自云龙门；安泰等先诫宿衞，莫有御者。帝未兴，军士进杀二侍者，伤帝指，扶出东阁，收玺绶，羣臣拜辞，衞送故太子宫。\n侍中程道惠劝羡之等立皇弟南豫州刺史义恭。羡之等以宜都王义隆素有令望，又多符瑞，乃称皇太后令，数帝过恶，废为营阳王，以宜都王纂承大统，赦死罪以下。又称皇太后令，奉还玺绂；幷废皇后为营阳王妃，迁营阳王于吴。使檀道济入守朝堂。王至吴，上金昌亭；六月癸丑，羡之等使邢安泰就弑之。王多力，突走出昌门，追者以门关踣而弑之。\n裴子野论曰：古者人君养子，能言而师授之辞，能行而傅相之礼。宋之敎诲，雅异于斯，居中则任仆妾，处外则近趋走。太子、皇子，有帅，有侍，是二职者，皆台皂也。制其行止，授其法则，导达臧否，罔弗由之；言不及于礼义，识不达于今古，谨敕者能劝之以吝啬，狂愚者或诱之以凶慝。虽有师傅，多以耆艾大夫为之；虽有友及文学，多以膏粱年少为之；具位而已，亦弗与游。幼王临州，长史行事，宣传敎命；又有典签，往往专恣，窃弄威权，是以本根虽茂而端良甚寡。嗣君冲幼，世继奸回，虽恶物丑类，天然自出，然习则生常，其流远矣。降及太宗，举天下而弃之，亦昵比之为也。呜呼！有国有家，其鉴之矣！\n傅亮帅行台百官奉法驾迎宜都王于江陵。祠部尚书蔡廓至寻阳，遇疾不堪前；亮与之别。廓曰：「营阳在吴，宜厚加供奉；一旦不幸，卿诸人有弑主之名，欲立于世，将可得邪！」时亮已与羡之议害营阳王，乃驰信止之，不及。羡之大怒曰：「与人共计议，如何旋背卽卖恶于人邪！」羡之等又遣使者杀前庐陵王义眞于新安。\n羡之以荆州地重，恐宜都王至，或别用人，乃亟以录命除领军将军谢晦行都督荆·湘等七州诸军事、荆州刺史，欲令居外为援，精兵旧将，悉以配之。\n秋七月，行台至江陵，立行门于城南，题曰「大司马门」。傅亮帅百僚诣门上表，进玺绂，仪物甚盛。宜都王时年十八，下敎曰：「猥以不德，谬降大命，顾己兢悸，何以克堪！辄当暂归朝廷，展哀陵寝，幷与贤彦申写所怀。望体其心，勿为辞费。」府州佐史并称臣，请题榜诸门，一依宫省；王皆不许。敎州、府、国纲纪宥所统内见刑，原逋责。\n诸将佐闻营阳、庐陵王死，皆以为疑，劝王不可东下。司马王华曰：「先帝有大功于天下，四海所服；虽嗣主不纲，人望未改。徐羡之中才寒士，傅亮布衣诸生，非有晋宣帝、王大将军之心明矣；受寄崇重，未容遽敢背德。畏庐陵严断，将来必不自容；以殿下宽睿慈仁，远近所知，且越次奉迎，冀以见德；悠悠之论，殆必不然。又，羡之等五人，同功并位，孰肯相让！就怀不轨，势必不行。废主若存，虑其将来受祸，致此杀害；盖由贪生过深，宁敢一朝顿怀逆志！不过欲握权自固，以少主仰待耳。殿下但当长驱六辔，以副天人之心。」王曰：「卿复欲为宋昌邪！」长史王昙首、南蛮校尉到彦之皆劝王行，昙首仍陈天人符应，王乃曰：「诸公受遗，不容背义。且劳臣旧将，内外充满，今兵力又足以制物，夫何所疑！」乃命王华总后任，留鎭荆州。王欲使到彦之将兵前驱，彦之曰：「了彼不反，便应朝服顺流；若使有虞，此师旣不足恃，更开嫌隙之端，非所以副远迩之望也。」会雍州刺史褚叔度卒，乃遣彦之权鎭襄阳。\n甲戌，王发江陵，引见傅亮，号泣，哀动左右。旣而问义眞及少帝薨废本末，悲哭呜咽，侍侧者莫能仰视。亮流汗沾背，不能对；乃布腹心于到彦之、王华等，深自结纳。王以府州文武严兵自衞，台所遣百官衆力不得近部伍。中兵参军朱容子抱刀处王所乘舟户外，不解带者累旬。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "秦王炽磐遣太子暮末帅征北将军木弈干等步骑三万出貂渠谷，攻河西白草岭、临松郡，皆破之，徙民二万馀口而还。\n八月丙申，宜都王至建康，羣臣迎拜于新亭。徐羡之问傅亮曰：「王可方谁？」亮曰：「晋文、景以上人。」羡之曰：「必能明我赤心。」亮曰：「不然。」\n丁酉，王谒初宁陵，还，止中堂。百官奉玺绶，王辞让数四，乃受之，卽皇帝位于中堂。备法驾入宫，御太极前殿，大赦，改元，文武赐位二等。\n戊戌，谒太庙。诏复庐陵王先封，迎其柩及孙修华、谢妃还建康，\n庚子，以行荆州刺史谢晦为眞。晦将行，与蔡廓别，屛人问曰：「吾其免乎？」廓曰：「卿受先帝顾命，任以社稷，废昏立明，义无不可。但杀人二兄而以之北面，挟震主之威，据上流之重，以古推今，自免为难。」晦始惧不得去，旣发，顾望石头城喜曰：「今得脱矣！」\n癸卯，徐羡之进位司徒，王弘进位司空，傅亮加开府仪同三司，谢晦进号衞将军，檀道济进号征北将军。\n有司奏车驾依故事临华林园听讼。诏曰：「政刑多所未悉；可如先者，二公推讯。」\n帝以王昙首、王华为侍中，昙首领右衞将军，华领骁骑将军，朱容子为右军将军。\n甲辰，追尊帝母胡婕妤曰章皇后。封皇弟义恭为江夏王，义宣为竟陵王，义季为衡阳王；仍以义宣为左将军，鎭石头。\n徐羡之等欲卽以到彦之为雍州，帝不许；徵彦之为中领军，委以戎政。彦之自襄阳南下，谢晦已至鎭，虑彦之不过己。彦之至杨口，步往江陵，深布诚款；晦亦厚自结纳。彦之留马及利剑、名刀以与晦，晦由此大安。\n柔然纥升盖可汗闻魏太宗殂，将六万骑入云中，杀掠吏民，攻拔盛乐宫。魏世祖自将轻骑讨之，三日二夜至云中。纥升盖引骑围魏主五十馀重，骑逼马首，相次如堵；将士大惧，魏主颜色自若，衆情乃安。纥升盖以弟子于陟斤为大将，魏人射杀之；纥升盖惧，遁去。尚书令刘洁言于魏主曰：「大檀自恃其衆，必将复来，请俟收田毕，大发兵为二道，东西并进以讨之。」魏主然之。\n九月丙子，立妃袁氏为皇后；耽之曾孙也。\n冬十月，吐谷浑威王阿柴卒。阿柴有子二十人。疾病，召诸子弟谓之曰：「先公车骑，以大业之故，舍其子拾虔而授孤；孤敢私于纬代而忘先君之志乎！我死，汝曹当奉当慕璝为主。」纬代者，阿柴之长子；慕璝者，阿柴之母弟、叔父乌纥提之子也。\n阿柴又命诸子各献一箭，取一箭授其弟慕利延使折之。慕利延折之。又取十九箭使折之，慕利延不能折。阿柴乃谕之曰：「汝曹知之乎？孤则易折，衆则难摧。汝曹当勠力一心，然后可以保国宁家。」言终而卒。\n慕璝亦有才略，抚秦、凉失业之民及氐、羌杂种至五六百落，部衆转盛。\n十二月，魏主命安集将军长孙翰、安北将军尉眷北击柔然，魏主自将屯柞山。柔然北遁，诸军追之，大获而还。翰，肥之子也。\n诏拜营阳王母张氏为营阳太妃。\n林邑王范阳迈寇日南、九德诸郡。\n宕昌王梁弥怱遣子弥黄入见于魏。宕昌，羌之别种也。羌地东接中国，西通西域，长数千里，各有酋帅，部落分地，不相统摄；而宕昌最强，有民二万馀落，诸种畏之。\n夏主将废太子璝而立少子酒泉公伦。璝闻之，将兵七万北伐伦。伦将骑三万拒之，战于高平，伦败死。伦兄太原公昌将骑一万袭璝，杀之，幷其衆八万五千，归于统万。夏主大悦，立昌为太子。\n夏主好自矜大，名其四门：东曰招魏，南曰朝宋，西曰服凉，北曰平朔。\n二年春正月，徐羡之、傅亮上表归政；表三上，帝乃许之。丙寅，始亲万机。羡之仍逊位还第；徐佩之、程道惠及吴兴太守王韶之等并谓非宜，敦劝甚苦；乃复奉诏视事。\n辛未，帝祀南郊，大赦。\n己卯，魏主还平城。\n二月，燕有女子化为男；燕主以问羣臣。尚书左丞傅权对曰：「西汉之末，雌鸡化为雄，犹有王莽之祸。况今女化为男，臣将为君之兆也。」\n三月丙寅，魏主尊保母窦氏为保太后。密后之殂也，世祖尚幼，太宗以窦氏慈良，有操行，使保养之。窦氏抚视有恩，训导有礼，世祖德之，故加以尊号，奉养不异所生。\n丁巳，魏以长孙嵩为太尉，长孙翰为司徒，奚斤为司空。\n夏四月，秦王炽磐遣平远将军叱卢犍等袭河西鎭南将军沮渠白蹄于临松，擒之，徙其民五千馀户于枹罕。\n魏主遣龙骧将军步堆等来聘，始复通好。\n六月，武都惠文王杨盛卒。初，盛闻晋亡，不改义熙年号，谓世子玄曰：「吾老矣，当终为晋臣；汝善事宋帝。」及盛卒，玄自称都督陇右诸军事、征西大将军、开府仪同三司、秦州刺史、武都王，遣使来告丧，始用元嘉年号。\n秋七月，秦王炽磐遣鎭南将军吉毗等南击黑水羌酋丘担，大破之。\n八月，夏武烈帝殂，葬嘉平陵，庙号世祖；太子昌卽皇帝位。大赦，改元承光。\n王弘自以始不预定策，不受司空；表让弥年，乃许之。乙酉，以弘为车骑大将军、开府仪同三司。\n冬十月，丘担以其衆降秦，秦以担为归善将军；拜折冲将军乞伏信帝为平羌校尉以鎭之。\n癸卯，魏主大伐柔然，五道并进：长孙翰等从东道，出黑漠，廷尉卿长孙道生等出白、黑二漠之间，魏主从中道，东平公娥清出栗园，奚斤等从西道，出尔寒山。诸军至漠南，舍辎重，轻骑，赍十五日粮，度漠击之。柔然部落大惊，绝迹北走。\n十一月，以武都世子玄为北秦州刺史、武都王。\n初，会稽孔甯子为帝鎭西谘议参军，及卽位，以甯子为步兵校尉；与侍中王华并有富贵之愿，疾徐羡之、傅亮专权，日夜构之于帝。会谢晦二女当适彭城王义康、新野侯义宾，遣其妻曹氏及长子世休送女至建康。帝欲诛羡之、亮，幷发兵讨晦，声言当伐魏，又言拜京陵，治行装舰。亮与晦书曰：「薄伐河朔，事犹未已，朝野之虑，忧惧者多。」又言：「朝士多谏北征，上当遣外监万幼宗往相谘访。」时朝廷处分异常，其谋颇泄。\n三年春正月，谢晦弟黄门侍郎㬭驰使告晦，晦犹谓不然，以傅亮书示谘议参军何承天曰：「计幼宗一二日必至。傅公虑我好事，故先遣此书。」承天曰：「外间所闻，咸谓西讨已定，幼宗岂有上理！」晦尚谓虚妄，使承天豫立答诏啓草，言伐虏宜须明年。江夏内史程道惠得寻阳人书，言「朝廷将有大处分，其事已审」，使其辅国府中兵参军乐冏封以示晦。晦问承天曰：「若果尔，卿令我云何？」对曰：「蒙将军殊顾，常思报德。事变至矣，何敢隐情！然明日戒严，动用军法，区区所怀，惧不得尽。」晦惧曰：「卿岂欲我自裁邪？」承天曰：「尚未至此。以王者之重，举天下以攻一州，大小旣殊，逆顺又异。境外求全，上计也。其次，以腹心将兵屯义阳，将军自帅大衆战于夏口；若败，卽趋义阳以出北境，其次也。」晦良久曰：「荆州用武之地，兵粮易给，聊且决战，走复何晚！」乃使承天造立表檄；又与衞军谘议参军琅邪颜卲谋举兵，卲饮药而死。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "帝以王弘、檀道济始不预废弑之谋，弘弟昙首又为帝所亲委，事将发，密使报弘，且召道济，欲使讨晦。王华等皆以为不可，帝曰：「道济止于胁从，本非创谋，杀害之事，又所不关；吾抚而使之，必将无虑。」乙丑，道济至建康。\n丙寅，下诏暴羡之、亮、晦杀营阳、庐陵王之罪，命有司诛之，且曰：「晦据有上流，或不卽罪，朕当亲帅六师为其过防。可遣中领军到彦之卽日电发，征北将军檀道济骆驿继路，符衞军府州，以时收翦，已命雍州刺史刘粹等断其走伏。罪止元凶，馀无所问。」\n是日，诏召羡之、亮。羡之行至西明门外，谢㬭正直，遣报亮云：「殿内有异处分。」亮辞以嫂病暂还，遣使报羡之，羡之还西州，乘内人问讯车出郭，步走至新林，入陶竈中自经死。亮乘车出郭门，乘马奔兄迪墓，屯骑校尉郭泓收之。至广莫门，上遣中书舍人以诏书示亮，幷谓曰：「以公江陵之诚，当使诸子无恙。」亮读诏书讫，曰：「亮受先帝布衣之眷，遂蒙顾托。黜昏立明，社稷之计也。欲加之罪，其无辞乎！」于是诛亮而徙其妻子于建安；诛羡之二子，而宥其兄子佩之。又诛晦子世休，收系谢㬭。\n帝将讨谢晦，问策于檀道济，对曰：「臣昔与晦同从北征，入关十策，晦有其九，才略明练，殆为少敌。然未尝孤军决胜，戎事恐非其长。臣悉晦智，晦悉臣勇。今奉王命以讨之，可未陈而擒也。」丁卯，徵王弘为侍中、司徒、录尚书事、扬州刺史，以彭城王义康为都督荆·湘等八州诸军事、荆州刺史。\n乐冏复遣使告谢晦以徐、傅及㬭等已诛。晦先举羡之、亮哀，次发子弟凶问，旣而自出射堂勒兵。晦从高祖征讨，指麾处分，莫不曲尽其宜，数日间，四远投集，得精兵三万人。乃奉表称羡之、亮等忠贞，横被冤酷。且言：「臣等若志欲执权，不专为国，初废营阳，陛下在远，武皇之子尚有童幼，拥以号令，谁敢非之！岂得泝流三千里，虚馆七旬，仰望鸾旗者哉！故庐陵王，于营阳之世积怨犯上，自贻非命。不有所废，将何以兴！耿弇不以贼遗君、父，臣亦何负于宋室邪！此皆王弘、王昙首、王华险躁猜忌，谗构成祸。今当举兵以除君侧之恶。」\n秦王炽磐复遣使如魏，请用师于夏。\n初，袁皇后生皇子劭，后自详视，使驰白帝曰：「此儿形貌异常，必破国亡家，不可举。」卽欲杀之。帝狼狈至后殿户外，手拨幔禁之，乃止。以尚在谅暗，故秘之。闰月丙戌，始言劭生。\n帝下诏戒严，大赦，诸军相次进路以讨谢晦。晦以弟遯为竟陵内史，将万人总留任，帅衆二万发江陵，列舟舰自江津至于破冢，旌旗蔽日。叹曰：「恨不得以此为勤王之师。」\n晦欲遣兵袭湘州刺史张卲，何承天以卲兄益州刺史茂度与晦善，曰：「卲意趣未可知，不宜遽击之。」晦以书招卲，卲不从。\n二月戊午，以金紫光禄大夫王敬弘为尚书左仆射，建安太守郑鲜之为右仆射。敬弘，廙之曾孙也。\n庚申，上发建康。命王弘与彭城王义康居守，入居中书下省；侍中殷景仁参掌留任；帝姊会稽长公主留止台内，总摄六宫。\n谢晦自江陵东下，何承天留府不从。晦至江口，到彦之已至彭城洲。庾登之据巴陵，畏懦不敢进；会霖雨连日，参军刘和之曰：「彼此共有雨耳；檀征北寻至，东军方强，惟宜速战。」登之恇怯，使小将陈佑作大囊，贮茅悬于帆樯，云可以焚舰，用火宜须晴，以缓战期。晦然之，停军十五日。乃使中兵参军孔延秀攻将军萧欣于彭城洲，破之。又攻洲口栅，陷之。诸将咸欲退还夏口，到彦之不可，乃保隐圻。晦又上表自讼，且自矜其捷，曰：「陛下若枭四凶于庙庭，悬三监于绛阙，臣便勒衆旋旗，还保所任。」\n初，晦与徐羡之、傅亮为自全之计：以为晦据上流，而檀道济鎭广陵，各有强兵，足以制朝廷；羡之、亮居中秉权，可得持久。及闻道济帅衆来上，惶惧无计。\n道济旣至，与到彦之军合，牵舰缘岸。晦始见舰数不多，轻之，不卽出战。至晚，因风帆上，前后连咽；西人离沮，无复鬬心。戊辰，台军至忌置洲尾，列舰过江，晦军一时皆溃。晦夜出，投巴陵，得小船还江陵。\n先是，帝遣雍州刺史刘粹自陆道帅步骑袭江陵，至沙桥；周超帅万馀人逆战，大破之，士卒伤死者过半。俄而晦败问至。初，晦与粹善，以粹子旷之为参军；帝疑之，王弘曰：「粹无私，必无忧也。」及受命南讨，一无所顾，帝以此嘉之。晦亦不杀旷之，遣还粹所。\n丙子，帝自芜湖东还。\n晦至江陵，无他处分，唯愧谢周超而已。其夜，超舍军单舸诣到彦之降。晦衆散略尽，乃携其弟遯等七骑北走。遯肥壮，不能乘马，晦每待之，行不得速。己卯，至安陆延头，为戍主光顺之所执，槛送建康。\n到彦之至马头，何承天自归。彦之因监荆州府事，以周超为参军；刘粹以沙桥之败告，乃执之。于是诛晦、㬭、遯及其兄弟之子，幷同党孔延秀、周超等。晦女彭城王妃被发徒跣，与晦诀曰：「大丈夫当横尸战场，柰何狼藉都市！」庾登之以无任，免官禁锢；何承天及南蛮行参军新兴王玄谟等皆见原。晦之走也，左右皆弃之，唯延陵盖追随不舍，帝以盖为鎭军功曹督护。\n晦之起兵，引魏南蛮校尉王慧龙为援。慧龙帅衆一万拔思陵戍，进围项城，闻晦败，乃退。\n益州刺史张茂度受诏袭江陵；晦败，茂度军始至白帝。议者疑茂度有贰心，帝以茂度弟卲有诚节，赦不问，代还。\n三月辛巳，帝还建康，徵谢灵运为秘书监，颜延之为中书侍郎，赏遇甚厚。\n帝以惠琳道人善谈论，因与议朝廷大事，遂参权要，宾客辐凑，门车常有数十两，四方赠赂相系，方筵七八，座上恒满。琳著高屐，披貂裘，置通呈、书佐。会稽孔觊尝诣之，遇宾客塡咽，暄凉而已。觊慨然曰：「遂有黑衣宰相，可谓冠屦失所矣！」\n夏五月乙未，以檀道济为征南大将军、开府仪同三司、江州刺史，到彦之为南豫州刺史。遣散骑常侍袁渝等十六人分行诸州郡县，观察吏政，访求民隐；又使郡县各言损益。丙午，上临延贤堂听讼，自是每岁三讯。\n左仆射王敬弘，性恬淡，有重名；关署文案，初不省读。尝预听讼，上问以疑狱，敬弘不对。上变色，问左右：「何故不以讯牒副仆射？」敬弘曰：「臣乃得讯牒读之，正自不解。」上甚不悦，虽加礼敬，不复以时务及之。\n六月，以右衞将军王华为中护军，侍中如故。华以王弘辅政，王昙首为上所亲任，与己相埒，自谓力用不尽，每叹息曰：「宰相顿有数人，天下何由得治！」是时，宰相无常官，唯人主所与议论政事、委以机密者，皆宰相也，故华有是言。亦有任侍中而不为宰相者；然尚书令·仆、中书监·令、侍中、侍郎、给事中，皆当时要官也。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "黄门侍郎谢弘微与华等皆上所重，当时号曰五臣。弘微，琰之从孙也。精神端审，时然后言，婢仆之前不妄语笑；由是尊卑大小，敬之若神。从叔混特重之，常曰：「微子异不伤物，同不害正，吾无间然。」\n上欲封王昙首、王华等，拊御牀曰：「此坐非卿兄弟，无复今日。」因出封诏以示之。昙首固辞曰：「近日之事，赖陛下英明，罪人斯得；臣等岂可因国之灾以为身幸！」上乃止。\n魏主诏问公卿：「今当用兵，赫连、蠕蠕，二国何先？」长孙嵩、长孙翰、奚斤皆曰：「赫连土著，未能为患。不如先伐蠕蠕，若追而及之，可以大获；不及，则猎于阴山，取其禽兽皮角以充军实。」太常崔浩曰：「蠕蠕鸟集兽逃，举大衆追之则不能及，轻兵追之又不足以制敌。赫连氏土地不过千里，政刑残虐，人神所弃，宜先伐之。」尚书刘洁、武京侯安原请先伐燕。于是魏主自云中西巡至五原，因畋于阴山，东至和兜山；秋八月，还平城。\n诏殿中将军吉恒聘于魏。\n燕太子永卒，立次子翼为太子。\n秦王炽磐伐河西，至廉川，遣太子暮末等步骑三万攻西安，不克，又攻番禾。河西王蒙逊发兵御之，且遣使说夏主，使乘虚袭枹罕。夏主遣征南大将军呼卢古将骑二万攻苑川，车骑大将军韦伐将骑三万攻南安。炽磐闻之，引归。九月，徙其境内老弱、畜产于浇河及莫河仍寒川，留左丞相昙达守枹罕。韦伐攻拔南安，获秦秦州刺史翟爽、南安太守李亮。\n吐谷浑握逵等帅部衆二万落叛秦，奔昴川，附于吐谷浑王慕璝。\n大旱，蝗。\n左光禄大夫范泰上表曰：「妇人有三从之义，无自专之道。谢晦妇女犹在尚方，唯陛下留意。」有诏原之。\n魏主闻夏世祖殂，诸子相图，国人不安，欲伐之。长孙嵩等皆曰：「彼若城守，以逸待劳，大檀闻之，乘虚入寇，此危道也。」崔浩曰：「往年以来，荧惑再守羽林、钩己而行，其占秦亡；今年五星幷出东方，利以西伐。天人相应，不可失也。」嵩固争之，帝大怒，责嵩在官贪汚，命武士顿辱之。于是遣司空奚斤帅四万五千人袭蒲阪，宋兵将军周几帅万人袭陕城，以河东太守薛谨为鄕导。谨，辩之子也。\n魏主欲以中书博士平棘李顺总前驱之兵，访于崔浩，浩曰：「顺诚有筹略；然臣与之婚姻，深知其为人果于去就，不可专委。」帝乃止。浩与顺由是有隙。\n冬十月丁巳，魏主发平城。\n秦左丞相昙达与夏呼卢古战于嵻㟍山，昙达兵败。十一月，呼卢古、韦伐进攻枹罕。秦王炽磐迁保定连。呼卢古入南城，鎭京将军赵寿生率死士三百人力战，却之。呼卢古、韦伐又攻沙州刺史出连虔于湟河，虔遣后将军乞伏万年击败之。又攻西平，执安西将军库洛干，坑战士五千馀人，掠民二万馀户而去。\n仇池氐杨兴平求内附。梁、南秦二州刺史吉翰遣始平太守庞谘据武兴。氐王杨玄遣其弟难当将兵拒谘，谘击走之。\n魏主行至君子津，会天暴寒，冰合，戊寅，帅轻骑二万济河袭统万。壬午，冬至，夏主方燕羣臣，魏师奄至，上下惊扰。魏主军于黑水，去城三十馀里。夏主出战而败，退走入城。门未及闭，内三郎豆代田帅衆乘胜入西宫，焚其西门；宫门闭，代田逾宫垣而出。魏主拜代田勇武将军。魏军夜宿城北，癸未，分兵四掠，杀获数万，得牛马十馀万。魏主谓诸将曰：「统万未可得也，他年当与卿等取之。」乃徙其民万馀家而还。\n夏弘农太守曹达闻周几将至，不战而走；魏师乘胜长驱，遂入三辅。会几卒于军中，蒲阪守将东平公乙斗闻奚斤将至，遣使诣统万告急。使者至统万，魏军已围其城；还，告乙斗曰：「统万已败矣。」乙斗惧，弃城西奔长安，斤遂克蒲阪。夏主之弟助兴先守长安，乙斗至，与助兴弃长安，西奔安定。十二月，斤入长安，秦、雍氐、羌皆诣斤降。河西王蒙逊及氐王杨玄闻之，皆遣使附魏。\n前吴郡太守徐佩之聚党百馀人，谋以明年正会于殿中作乱，事觉，壬戌，收斩之。\n营阳太妃张氏卒。\n秦征南将军吉毗鎭南漒，陇西人辛澹帅户三千据城逐毗，毗走还枹罕，澹南奔仇池。\n魏初得中原，民多逃隐。天兴中，诏采诸漏户，令输缯帛；于是自占为紬茧罗縠户者甚衆，不隶郡县；赋役不均。是岁，始诏一切罢之，以属郡县。\n四年春正月辛巳，帝祀南郊。\n乙酉，魏主还平城。统万徙民在道多死，能至平城者什才六七。\n己亥，魏主如幽州。夏主遣平原公定帅衆二万向长安。魏主闻之，伐木阴山，大造攻具，再谋伐夏。\n山羌叛秦。二月，秦王炽磐遣左丞相昙达招慰武始诸羌，征南将军吉毗招慰洮阳诸羌。羌人执昙达送夏；吉毗为羌所击，奔还，士马死伤者什八九。\n魏主还平城。\n乙卯，帝如丹徒；己巳，谒京陵。初，高祖旣贵，命藏微时耕具以示子孙。帝至故宫，见之，有惭色。近侍或进曰：「大舜躬耕历山，伯禹亲事水土。陛下不覩遗物，安知先帝之至德，稼穑之艰难乎！」\n二月，丙子，魏主遣高凉王礼鎭长安。礼，斤之孙也。又诏执金吾桓貣造桥于君子津。\n丁丑，魏广平王连卒。\n丁亥，帝还建康。\n戊子，尚书右仆射郑鲜之卒。\n秦王炽磐以辅国将军段晖为凉州刺史，鎭乐都；平西将军麴景为沙州刺史，鎭西平；宁朔将军出连辅政为梁州刺史，鎭赤水。\n夏四月丁未，魏员外散骑常侍步堆等来聘。\n庚戌，以廷尉王徽之为交州刺史，徵前刺史杜弘文。弘文有疾，自舆就路；或劝之待病愈，弘文曰：「吾杖节三世，常欲投躯帝庭，况被徵乎！」遂行，卒于广州。弘文，慧度之子也。\n魏奚斤与夏平原公定相持于长安。魏主欲乘虚伐统万，简兵练士，部分诸将，命司徒长孙翰等将三万骑为前驱，常山王素等将步兵三万为后继，南阳王伏眞等将步兵三万部送攻具，将军贺多罗将精骑三千为前候。素，遵之子也。五月，魏主发平城，命龙骧将军代人陆俟督诸军鎭大碛以备柔然。辛巳，济君子津。\n壬午，中护军王华卒。\n魏主至拔邻山，筑城，舍辎重，以轻骑三万倍道先行。羣臣咸谏曰：「统万城坚，非朝夕可拔。今轻军讨之，进不可克，退无所资，不若与步兵、攻具一时俱往。」帝曰：「用兵之术，攻城最下；必不得已，然后用之。今以步兵、攻具皆进，彼必惧而坚守。若攻不时拔，食尽兵疲，外无所掠，进退无地。不如以轻骑直抵其城，彼见步兵未至，意必宽弛；吾羸形以诱之，彼或出战，则成擒矣。所以然者，吾之军士去家二千馀里，又隔大河，所谓『置之死地而后生』者也。故以之攻城则不足，决战则有馀矣。」遂行。\n六月癸卯朔，日有食之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "魏军士有得罪亡奔夏者，言魏军粮尽，士卒食菜，辎重在后，步兵未至，宜急击之。夏主从之，甲辰，将步骑三万出城。长孙翰等皆言：「夏兵步陈难陷，宜避其锋。」魏主曰：「吾远来求贼，惟恐不出。今旣出矣，乃避而不击，彼奋我弱，非计也。」遂收衆僞遁，引而疲之。\n夏兵为两翼，鼓噪追之，行五六里，会有风雨从东南来，扬沙晦冥。宦者赵倪，颇晓方术，言于魏主曰：「今风雨从贼上来，我向之，彼背之，天不助人；且将士饥渴，愿陛下摄骑避之，更待后日。」崔浩叱之曰：「是何言也！吾千里制胜，一日之中，岂得变易！贼贪进不止，后军已绝，宜隐军分出，掩击不意。风道在人，岂有常也！」魏主曰：「善！」乃分骑为左右队以掎之。魏主马蹶而坠，几为夏兵所获；拓跋齐以身捍蔽，决死力战，夏兵乃退。魏主腾马得上，刺夏尚书斛黎文，杀之，又杀骑兵十馀人，身中流矢，奋击不辍，夏衆大溃。齐，翳槐之玄孙也。\n魏人乘胜逐夏主至城北，杀夏主之弟河南公满及兄子蒙逊，死者万馀人。夏主不及入城，遂奔上邽。魏主微服逐奔者，入其城；拓跋齐固谏，不听。夏人觉之，诸门悉闭；魏主因与齐等入其宫中，得妇人裙，系之槊上，魏主乘之而上，仅乃得免。会日暮，夏尚书仆射问至奉夏主之母出走，长孙翰将八千骑追夏主至高平，不及而还。\n乙巳，魏主入城，获夏王、公、卿、将、校及诸母、后妃、姊妹、宫人以万数，马三十馀万匹，牛羊数千万头，府库珍宝、车旗、器物不可胜计，颁赐将士有差。\n初，夏世祖性豪侈，筑统万城，高十仞，基厚三十步，上广十步，宫墙高五仞，其坚可以厉刀斧。台榭壮大，皆雕镂图画，被以绮绣，穷极文采。魏主顾谓左右曰：「蕞尔国而用民如此，欲不亡得乎！」\n得夏太史令张渊、徐辩，复以为太史令。得故晋将毛修之、秦将军库洛干，归库洛干于秦，以毛修之善烹调，用为太官令。魏主见夏著作郎天水赵逸所为文，誉夏主太过，怒曰：「此竖无道，何敢如是！谁所为邪？当速推之！」崔浩曰：「文士褒贬，多过其实，盖非得已，不足罪也。」乃止。魏主纳夏世祖三女为贵人。\n奚斤与夏平原公定犹相拒于长安。魏主命宗正娥清、太仆丘堆帅骑五千略地关右。定闻统万已破，遂奔上邽；斤追至雍，不及而还。清、堆攻夏贰城，拔之。\n魏主诏斤等班师。斤上言：「赫连昌亡保上邽，鸠合馀烬，未有蟠据之资；今因其危，灭之为易。请益铠马，平昌而还。」魏主不许。斤固请，乃许之，给斤兵万人，遣将军刘拔送马三十匹，幷留娥清、丘堆使共击夏。\n辛酉，魏主自统万东还，以常山王素为征南大将军、假节，与执金吾桓贷、莫云留鎭统万。云，题之弟也。\n秦王炽磐还枹罕。\n秋七月己卯，魏主至柞岭。柔然寇云中，闻魏已克统万，乃遁去。\n秦王炽磐谓羣臣曰：「孤知赫连氏必无成，冒险归魏，今果如孤言。」八月，遣其叔父平远将军渥头等入贡于魏。\n壬子，魏主还至平城，以所获颁赐留台百官有差。\n魏主为人，壮健鸷勇，临城对陈，亲犯矢石，左右死伤相继，神色自若；由是将士畏服，咸尽死力。性俭率，服御饮膳，取给而已。羣臣请增峻京城及修宫室曰：「《易》云：『王公设险，以守其国。』又萧何云：『天子以四海为家，不壮不丽，无以重威。』」帝曰：「古人有言：『在德不在险。』屈丐蒸土筑城而朕灭之，岂在城也？今天下未平，方须民力，土功之事，朕所未为。萧何之对，非雅言也。」每以为财者军国之本，不可轻费。至于赏赐，皆死事勋绩之家，亲戚贵宠未尝横有所及。命将出师，指授节度，违之者多致负败。明于知人，或拔士于卒伍之中，唯其才用所长，不论本末。听察精敏，下无遁情，赏不违贱，罚不避贵，虽所甚爱之人，终无宽假。常曰：「法者，朕与天下共之，何敢轻也。」然性残忍，果于杀戮，往往已杀而复悔之。\n九月丁酉，安定民举城降魏。\n氐王杨玄遣将军苻白作围秦梁州刺史出连辅政于赤水；城中粮尽，民执辅政以降。辅政至骆谷，逃还。冬十月，秦以骁骑将军吴汉为平南将军、梁州刺史，鎭南漒。\n十一月，魏主遣军司马公孙轨兼大鸿胪，持节策拜杨玄为都督荆·梁等四州诸军事、梁州刺史、南秦王。及境，玄不出迎；轨责让之，欲奉策以还，玄惧而郊迎。魏王善之，以轨为尚书。轨，表之子也。\n十二月，秦梁州刺史吴汉为羣羌所攻，帅户二千还于枹罕。\n魏主行如中山；癸卯，还平城。", "output": ["翻译内容"]}]