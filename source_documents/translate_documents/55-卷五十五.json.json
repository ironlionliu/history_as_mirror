[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第五十五翰林学士兼侍读学士朝散大夫右谏议大夫知制诰判尚书都省兼提举万寿观公事上护军河内郡开国侯食邑一千三百户赐紫金鱼袋臣司马光奉敕编集\n后学天台胡三省音注汉纪四十七\n孝桓皇帝中\n延熹七年春二月丙戌，邟鄕忠侯黄琼薨。将葬，四方远近名士会者六七千人。\n初，琼之敎授于家，徐穉从之咨访大义，及琼贵，穉绝不复交。至是，穉往吊之，进酹，哀哭而去，人莫知者。诸名士推问丧宰，宰曰：「先时有一书生来，衣粗薄而哭之哀，不记姓字。」衆曰：「必徐孺子也。」于是选能言者陈留茅容轻骑追之，及于涂。容为沽酒市肉，穉为饮食。容问国家之事，穉不答。更问稼穑之事，穉乃答之。容还，以语诸人，或曰：「孔子云：『可与言而不与言，失人。』然则孺子其失人乎？」太原郭泰曰：「不然。孺子之为人，清洁高廉，饥不可得食，寒不可得衣，而为季伟饮酒食肉，此为已知季伟之贤故也！所以不答国事者，是其智可及，其愚不可及也！」\n泰博学，善谈论。初游雒阳，时人莫识，陈留符融一见嗟异，因以介于河南尹李膺。膺与相见，曰：「吾见士多矣，未有如郭林宗者也。其聪识通朗，高雅密博，今之华夏，鲜见其俦。」遂与为友，于是名震京师。后归鄕里，衣冠诸儒送至河上，车数千两，膺唯与泰同舟而济，衆宾望之，以为神仙焉。\n泰性明知人，好奖训士类，周游郡国。茅容，年四十馀，耕于野，与等辈避雨树下，衆皆夷踞相对，容独危坐愈恭，泰见而异之，因请寓宿。旦日，容杀鸡为馔，泰谓为己设；容分半食母，馀半庋置，自以草蔬与客同饭。泰曰：「卿贤哉远矣！郭林宗犹减三牲之具以供宾旅，而卿如此，乃我友也。」起，对之揖，劝令从学，卒为盛德。钜鹿孟敏，客居太原，荷甑堕地，不顾而去。泰见而问其意，对曰：「甑已破矣，视之何益！」泰以为有分决，与之言，知其德性，因劝令游学，遂知名当世。陈留申屠蟠，家贫，佣为漆工；鄢陵庾乘，少给事县廷为门士；泰见而奇之，其后皆为名士。自馀或出于屠沽、卒伍，因泰奖进成名者甚衆。\n陈国童子魏昭请于泰曰：「经师易遇，人师难遭，愿在左右，供给洒扫。」泰许之。泰尝不佳，命昭作粥，粥成，进泰，泰呵之曰：「为长者作粥，不加意敬，使不可食！」以杯掷地。昭更为粥重进，泰复呵之。如此者三，昭姿容无变。泰乃曰：「吾始见子之面，而今而后，知卿心耳！」遂友而善之。\n陈留左原，为郡学生，犯法见斥，泰遇诸路，为设酒肴以慰之。谓曰：「昔颜涿聚，梁甫之巨盗，段干木，晋国之大驵，卒为齐之忠臣，魏之名贤；蘧瑗、颜回尚不能无过，况其馀乎！愼勿恚恨，责躬而已！」原纳其言而去。或有讥泰不绝恶人者，泰曰：「人而不仁，疾之已甚，乱也。」原后忽更怀忿结客，欲报诸生。其日，泰在学，原愧负前言，因遂罢去。后事露，衆人咸谢服焉。\n或问范滂曰：「郭林宗何如人？」滂曰：「隐不违亲，贞不绝俗，天子不得臣，诸侯不得友，吾不知其他。」\n泰尝举有道，不就，同郡宋冲素服其德，以为自汉元以来，未见其匹，尝劝之仕。泰曰：「吾夜观乾象，昼察人事，天之所废，不可支也，吾将优游卒岁而已。」然犹周旋京师，诲诱不息。徐穉以书戒之曰：「大木将顚，非一绳所维，何为栖栖不遑宁处！」泰感寤曰：「谨拜斯言，以为师表。」\n济阴黄允，以隽才知名，泰见而谓曰：「卿高才绝人，足成伟器，年过四十，声名著矣。然至于此际，当深自匡持，不然，将失之矣！」后司徒袁隗欲为从女求姻，见允，叹曰：「得壻如是，足矣。」允闻而黜遣其妻。妻请大会宗亲为别，因于衆中攘袂数允隐慝十五事而去，允以此废于时。\n初，允与汉中晋文经并恃其才智，曜名远近，徵辟不就。托言疗病京师，不通宾客，公卿大夫遣门生旦暮问疾，郎吏杂坐其门，犹不得见；三公所辟召者，辄以询访之，随所臧否，以为与夺。符融谓李膺曰：「二子行业无闻，以豪桀自置，遂使公卿问疾，王臣坐门，融恐其小道破义，空誉违实，特宜察焉。」膺然之。二人自是名论渐衰，宾徒稍省，旬日之间，惭叹逃去，后并以罪废弃。\n陈留仇香，至行纯嘿，鄕党无知者。年四十，为蒲亭长。民有陈元，独与母居，母诣香告元不孝，香惊曰：「吾近日过元舍，庐落整顿，耕耘以时，此非恶人，当是敎化未至耳。母守寡养孤，苦身投老，柰何以一日之忿，弃历年之勤乎！且母养人遗孤，不能成济，若死者有知，百岁之后，当何以见亡者！」母涕泣而起。香乃亲到元家，为陈人伦孝行，譬以祸福之言，元感悟，卒为孝子。考城令河内王奂署香主簿，谓之曰：「闻在蒲亭，陈元不罚而化之，得无少鹰鸇之志邪？」香曰：「以为鹰鸇不若鸾凤，故不为也。」奂曰：「枳棘之林非鸾凤所集，百里非大贤之路。」乃以一月奉资香，使入太学。郭泰、符融赍刺谒之，因留宿；明旦，泰起，下牀拜之曰：「君，泰之师，非泰之友也。」香学毕归鄕里，虽在宴居，必正衣服，妻子事之若严君；妻子有过，免冠自责，妻子庭谢思过，香冠，妻子乃敢升堂，终不见其喜怒声色之异。不应徵辟，卒于家。\n三月癸亥，陨石于鄠。\n夏五月己丑，京师雨雹。\n荆州刺史度尚募诸蛮夷击艾县贼，大破之，降者数万人。桂阳宿贼卜阳、潘鸿等逃入深山，尚穷追数百里，破其三屯，多获珍宝。阳、鸿党衆犹盛，尚欲击之，而士卒骄富，莫有鬭志。尚计缓之则不战，逼之必逃亡，乃宣言：「卜阳、潘鸿作贼十年，习于攻守，今兵寡少，未易可进，当须诸郡所发悉至，乃幷力攻之。」申令军中恣听射猎，兵士喜悦，大小皆出。尚乃密使所亲客潜焚其营，珍积皆尽；猎者来还，莫不泣涕。尚人人慰劳，深自咎责，因曰：「卜阳等财宝足富数世，诸卿但不幷力耳，所亡少少，何足介意！」衆咸愤踊。尚敕令秣马蓐食，明旦，径赴贼屯，阳、鸿等自以深固，不复设备，吏士乘锐，遂破平之。尚出兵三年，羣寇悉定，封右鄕侯。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "护羌校尉段颍击当煎羌，破之。\n十二月辛丑，车驾还宫。\n中常侍汝阳侯唐衡、武原侯徐璜皆卒。\n初，侍中寇荣，恂之曾孙也，性矜洁，少所与，以此为权宠所疾。荣从兄子尚帝妹益阳长公主，帝又纳其从孙女于后宫。左右益忌之，遂共陷以罪，与宗族免归故郡，吏承望风旨，持之浸急。荣恐不免，诣阙自讼。未至，刺史张敬追劾荣以擅去边，有诏捕之。荣逃窜数年，会赦，不得除，积穷困，乃自亡命中上书曰：「陛下统天理物，作民父母，自生齿以上，咸蒙德泽；而臣兄弟独以无辜，为专权之臣所见批扺，青蝇之人所共构会，令陛下忽慈母之仁，发投杼之怒。残谄之吏，张设机网，并驱争先，若赴仇敌，罚及死没，髡剔坟墓，欲使严朝必加滥罚；是以不敢触突天威而自窜山林，以俟陛下发神圣之听，啓独覩之明，救可济之人，援没溺之命。不意滞怒不为春夏息，淹恚不为岁时怠，遂驰使邮驿，布告远近，严文尅剥，痛于霜雪，逐臣者穷人途，追臣者极车轨，虽楚购伍员，汉求季布，无以过也。臣遇罚以来，三赦再赎，无验之罪，足以蠲除；而陛下疾臣愈深，有司咎臣甫力，止则见扫灭，行则为亡虏，苟生则为穷人，极死则为冤鬼，天广而无以自覆，地厚而无以自载，蹈陆土而有沈沦之忧，远岩墙而有鎭压之患。如臣犯元恶大憝，足以陈原野，备刀踞，陛下当班布臣之所坐，以解衆论之疑。臣思入国门，坐于肺石之上，使三槐九棘平臣之罪，而阊阖九重，陷穽步设，举趾触罘罝，动行絓罗网，无缘至万乘之前，永无见信之期。悲夫，久生亦复何聊！盖忠臣杀身以解君怒，孝子殒命以宁亲怨，故大舜不避涂廪、浚井之难，申生不辞姬氏谗邪之谤；臣敢忘斯义，不自毙以解明朝之忿哉！乞以身塞责，愿陛下匄兄弟死命，使臣一门颇有遗类，以崇陛下宽饶之惠。先死陈情，临章泣血！」帝省章愈怒，遂诛荣，寇氏由是衰废。\n八年春正月，帝遣中常侍左悺之苦县祠老子。\n勃海王悝，素行险僻，多僭傲不法。北军中候陈留史弼上封事曰：「臣闻帝王之于亲戚，爱虽隆必示之以威，体虽贵必禁之以度，如是，和睦之道兴，骨肉之恩遂矣。窃闻勃海王悝，外聚剽轻不逞之徒，内荒酒乐，出入无常，所与羣居，皆家之弃子，朝之斥臣，必有羊胜、伍被之变。州司不敢弹纠，傅相不能匡辅，陛下隆于友于，不忍遏绝，恐遂滋蔓，为害弥大。乞露臣奏，宣示百僚，平处其法。法决罪定，乃下不忍之诏；臣下固执，然后少有所许：如是，则圣朝无伤亲之讥，勃海有享国之庆；不然，惧大狱将兴矣。」上不听。悝果谋为不道，有司请废之，诏贬为瘿陶王，食一县。\n丙申晦，日有食之。诏公、卿、校尉举贤良方正。\n千秋万岁殿火。\n中常侍侯览兄参为益州刺史，残暴贪婪，累臧亿计。太尉杨秉奏槛车徵参，参于道自杀，阅其车重三百馀两，皆金银锦帛。秉因奏曰：「臣案旧典，宦者本在给使省闼，司昏守夜；而今猥受过宠，执政操权，附会者因公褒举，违忤者求事中伤，居法王公，富拟国家，饮食极肴膳，仆妾盈纨素。中常侍侯览弟参，贪残元恶，自取祸灭；览顾知衅重，必有自疑之意，臣愚以为不宜复见亲近。昔懿公刑邴𨞕之父，夺阎职之妻，而使二人参乘，卒有竹中之难。览宜急屛斥，投畀有虎，若斯之人，非恩所宥，请免官送归本郡。」书奏，尚书召对秉掾属，诘之曰：「设官分职，各有司存。三公统外，御史察内；今越奏近官，经典、汉制，何所依据？其开公具对！」秉使对曰：「《春秋传》曰：『除君之恶，唯力是视。』邓通懈慢，申屠嘉召通诘责，文帝从而请之。汉世故事，三公之职，无所不统。」尚书不能诘，帝不得已，竟免览官。司隶校尉韩演因奏左悺罪恶，及其兄太仆南鄕侯请托州郡，聚敛为奸，宾客放纵，侵犯吏民。悺、称皆自杀。演又奏中常侍具瑗兄沛相恭臧罪，徵诣廷尉。瑗诣狱谢，上还东武侯印绶，诏贬为都鄕侯。超及璜、衡袭封者，并降为鄕侯，子弟分封者，悉夺爵土。刘普等贬为关内侯，尹勋等亦皆夺爵。\n帝多内宠，宫女至五六千人，及驱役从使复兼倍于此，而邓后恃尊骄忌，与帝所幸郭贵人更相谮诉。癸亥，废皇后邓氏，送暴室，以忧死。河南尹邓万世、虎贲中郎将邓会皆下狱诛。\n护羌校尉段熲击罕姐羌，破之。\n三月辛巳，赦天下。\n宛陵大姓羊元羣罢北海郡，臧汚狼籍；郡舍溷轩有奇巧，亦载之以归。河南尹李膺表按其罪；元羣行赂宦官，膺竟反坐。单超弟迁为山阳太守，以罪系狱，廷尉冯绲考致其死；中官相党，共飞章诬绲以罪。中常侍苏康、管霸，固天下良田美业，州郡不敢诘，大司农刘佑移书所在，依科品没入之；帝大怒，与膺、绲俱输作左校。\n夏四月甲寅，安陵园寝火。\n丁巳，诏坏郡国诸淫祀，特留雒阳王涣、密县卓茂二祠。\n五月丙戌，太尉杨秉薨。秉为人，清白寡欲，尝称「我有三不惑：酒、色、财也。」\n秉旣没，所举贤良广陵刘瑜乃至京师上书言：「中官不当比肩裂土，竞立胤嗣，继体传爵。又，嬖女充积，宂食空宫，伤生费国。又，第舍增多，穷极奇巧，掘山攻石，促以严刑。州郡官府，各自考事，奸情赇赂，皆为吏饵。民愁郁结，起入贼党，官辄兴兵诛讨其罪，贫困之民，或有卖其首级以要酬赏，父兄相代残身，妻孥相视分裂。又，陛下好微行近习之家，私幸宦者之舍，宾客市买，熏灼道路，因此暴纵，无所不容。惟陛下开广谏道，博观前古，远佞邪之人，放郑、衞之声，则政致和平，德感祥风矣。」诏特召瑜问灾咎之徵。执政者欲令瑜依违其辞，乃更策以他事，瑜复悉心对八千馀言，有切于前。拜为议郎。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "闰月甲午，南宫朔平署火。\n段颍击破西羌，进兵穷追，展转山谷间，自春及秋，无日不战，虏遂败散，凡斩首二万三千级，获生口数万人，降者万馀落。封熲都鄕侯。\n秋七月，以太中大夫陈蕃为太尉。蕃让于太常胡广、议郎王畅、弛刑徒李膺，帝不许。\n畅，龚之子也；尝为南阳太守，疾其多贵戚豪族，下车，奋厉威猛，大姓有犯，或使吏发屋伐树，堙井夷竈。功曹张敞奏记谏曰：「文翁、召父、卓茂之徒，皆以温厚为政，流闻后世。发屋伐树，将为严烈，虽欲惩恶，难以闻远。郡为旧都，侯甸之国，园庙出于章陵，三后生自新野，自中兴以来，功臣将相，继世而隆。愚以为恳恳用刑，不如行恩；孳孳求奸，未若礼贤。舜举皋陶，不仁者远，化人在德，不在用刑。」畅深纳其言，更崇宽政，敎化大行。\n八月戊辰，初令郡国有田者亩敛税钱。\n九月丁未，京师地震。\n冬十月，司空周景免；以太常刘茂为司空。茂，恺之子也。\n郎中窦武，融之玄孙也，有女为贵人。采女田圣有宠于帝，帝将立之为后。司隶校尉应奉上书曰：「母后之重，兴废所因；汉立飞燕，胤祀泯绝。宜思《关雎》之所求，远五禁之所忌。」太尉陈蕃亦以田氏卑微，窦族良家，争之甚固。帝不得已，辛巳，立窦贵人为皇后，拜武为特进、城门校尉，封槐里侯。\n十一月壬子，黄门北寺火。\n陈蕃数言李膺、冯绲、刘佑之枉，请加原宥，升之爵任，言及反覆，诚辞恳切，以至流涕；帝不听。应奉上疏曰：「夫忠贤武将，国之心膂。窃见左校弛刑徒冯绲、刘佑、李膺等，诛举邪臣，肆之以法；陛下旣不听察，而猥受谮诉，遂令忠臣同愆元恶，自春迄冬，不蒙降恕，遐迩观听，为之叹息。夫立政之要，记功忘失；是以武帝舍安国于徒中，宣帝徵张敞于亡命。绲前讨蛮荆，均吉甫之功；佑数临督司，有不吐茹之节；膺著威幽、幷，遗爱度辽。今三垂蠢动，王旅未振，乞原膺等，以备不虞。」书奏，乃悉免其刑。久之，李膺复拜司隶校尉。时小黄门张襄弟朔为野王令，贪残无道，畏膺威严，逃还京师，匿于兄家合柱中。膺知其状，率吏卒破柱取朔，付雒阳狱，受辞毕，卽杀之。让诉冤于帝，帝召膺，诘以不先请便加诛之意。对曰：「昔仲尼为鲁司寇，七日而诛少正卯。今臣到官已积一旬，私惧以稽留为愆，不意获速疾之罪。诚自知衅责，死不旋踵，特乞留五日，尅殄元恶，退就鼎镬，始生之愿也。」帝无复言，顾谓让曰：「此汝弟之罪，司隶何愆！」乃遣出。自此诸黄门、常侍皆鞠躬屛气，休沐不敢出宫省。帝怪问其故，并叩头泣曰：「畏李校尉。」时朝廷日乱，纲纪颓阤，而膺独持风裁，以声名自高，士有被其容接者，名为登龙门云。\n徵东海相刘宽为尚书令。宽，崎之子也，历典三郡，温仁多恕，虽在仓卒，未尝疾言遽色。吏民有过，但用蒲鞭罚之，示辱而已，终不加苦。每见父老，慰以农里之言，少年，勉以孝悌之训，人皆悦而化之。\n九年春正月辛卯朔，日有食之。诏公卿、郡国举至孝。太常赵典所举荀爽对策曰：「昔者圣人建天地之中而谓之礼，衆礼之中，昏礼为首。阳性纯而能施，阴体顺而能化，以礼济乐，节宣其气，故能丰子孙之祥，致老寿之福。及三代之季，淫而无节，阳竭于上，阴隔于下，故周公之戒曰：『时亦罔或克寿。』《传》曰：『𢧵趾适屦，孰云其愚，何与斯人，追欲丧躯。』诚可痛也。臣窃闻后宫采女五六千人，从官、侍使复在其外，空赋不辜之民，以供无用之女，百姓穷困于外，阴阳隔塞于内，故感动和气，灾异屡臻。臣愚以为诸未幸御者，一皆遣出，使成妃合，此诚国家之大福也。」诏拜郎中。\n司隶、豫州饥，死者什四五，至有灭户者。\n诏徵张奂为大司农，复以皇甫规代为度辽将军。规自以为连在大位，欲求退避，数上病，不见听。会友人丧至，规越界迎之，因令客密告幷州刺史胡芳，言规擅远军营，当急举奏。芳曰：「威明欲避第仕涂，故激发我耳。吾当为朝廷爱才，何能申此子计邪！」遂无所问。\n夏四月，济阴、东郡、济北、平原河水清。\n司徒许栩免；五月，以太常胡广为司徒。\n庚午，上亲祠老子于濯龙宫，以文罽为坛饰，淳金扣器，设华盖之坐，用郊天乐。\n鲜卑闻张奂去，招结南匈奴及乌桓同叛。六月，南匈奴、乌桓、鲜卑数道入塞，寇掠缘边九郡。秋七月，鲜卑复入塞，诱引东羌与共盟诅。于是上郡沈氐、安定先零诸种共寇武威、张掖，缘边大被其毒。诏复以张奂为护匈奴中郎将，以九卿秩督幽、幷、凉三州及度辽、乌桓二营，兼察刺史、二千石能否。\n初，帝为蠡吾侯，受学于甘陵周福，及卽位，擢福为尚书。时同郡河南尹房植有名当朝，鄕人为之谣曰：「天下规矩，房伯武；因师获印，周仲进。」二家宾客，互相讥揣，遂各树朋徒，渐成尤隙。由是甘陵有南北部，党人之议自此始矣。\n汝南太守宗资以范滂为功曹，南阳太守成瑨以岑晊为功曹，皆委心听任，使之褒善纠违，肃清朝府。滂尤刚劲，疾恶如雠。滂甥李颂，素无行，中常侍唐衡以属资，资用为吏；滂寝而不召。资迁怒，捶书佐朱零，零仰曰：「范滂清裁，今日宁受笞而死，滂不可违。」资乃止。郡中中人以下，莫不怨之。于是二郡为谣曰：「汝南太守范孟博，南阳宗资主画诺；南阳太守岑公孝，弘农成瑨但坐啸。」\n太学诸生三万馀人，郭泰及颍川贾彪为其冠，与李膺、陈蕃、王畅更相褒重。学中语曰：「天下模楷，李元礼；不畏强御，陈仲举；天下俊秀，王叔茂。」于是中外承风，竞以臧否相尚，自公卿以下，莫不畏其贬议，屣履到门。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "山阳太守翟超以郡人张俭为东部督邮。侯览家在防东，残暴百姓；览丧母还家，大起茔冢。俭举奏览罪，而览伺候遮𢧵，章竟不上。俭遂破览冢宅，藉没资财，具奏其状，复不得御。徐璜兄子宣为下邳令，暴虐尤甚。尝求故汝南太守李暠女不能得，遂将吏卒至暠家，载其女归，戏射杀之。东海相汝南黄浮闻之，收宣家属，无少长，悉考之。掾史以下固争，浮曰：「徐宣国贼，今日杀之，明日坐死，足以暝目矣！」卽案宣罪弃市，暴其尸。于是宦官诉冤于帝，帝大怒，超、浮并坐髡钳，输作左校。\n太尉陈蕃、司空刘茂共谏，请瑨、瓆、超、浮等罪；帝不悦。有司劾奏之，茂不敢复言。蕃乃独上疏曰：「今寇贼在外，四支之疾；内政不理，心腹之患。臣寝不能寐，食不能饱，实忧左右日亲，忠言日疏，内患渐积，外难方深。陛下超从列侯，继承天位，小家畜产百万之资，子孙尚耻愧失其先业，况乃产兼天下，受之先帝，而欲懈怠以自轻忽乎！诚不爱己，不当念先帝得之勤苦邪！前梁氏五侯，毒徧海内，天啓圣意，收而戮之。天下之议，冀当小平；明鉴未远，覆车如昨，而近习之权，复相扇结。小黄门赵津、大猾张泛等，肆行贪虐，奸媚左右。前太原太守刘瓆、南阳太守成瑨纠而戮之，虽言赦后不当诛杀，原其诚心，在乎去恶，至于陛下，有何悁悁！而小人道长，荧惑圣听，遂使天威为之发怒，必加刑谴，已为过甚，况乃重罚令伏欧刀乎！又，前山阳太守翟超、东海相黄浮，奉公不桡，疾恶如雠，超没侯览财物，浮诛徐宣之罪，并蒙刑坐，不逢赦恕。览之从横，没财已幸；宣犯衅过，死有馀辜。昔丞相申屠嘉召责邓通，雒阳令董宣折辱公主，而文帝从而请之，光武加以重赏，未闻二臣有专命之诛。而今左右羣竖，恶伤党类，妄相交构，致此刑谴，闻臣是言，当复嗁诉。陛下深宜割塞近习与政之源，引纳尚书朝省之士，节练清高，斥黜佞邪。如是天和于上，地洽于下，休祯符瑞，岂远乎哉！」帝不纳。宦官由此疾蕃弥甚，选举奏议，辄以中诏谴却，长史以下多至抵罪，犹以蕃名臣，不敢加害。\n平原襄楷诣阙上疏曰：「臣闻皇天下言，以文象设敎。臣窃见太微，天廷五帝之坐，而金、火罚星扬光其中，于占，天子凶；又俱入房、心，法无继嗣。前年冬大寒，杀鸟兽，害鱼鼈，城傍竹柏之叶有伤枯者。臣闻于师曰：『柏伤竹枯，不出二年，天子当之。』今自春夏以来，连有霜雹及大雨雷电，臣作威作福，刑罚急刻之所感也。太原太守刘瓆，南阳太守成瑨，志除奸邪，其所诛翦，皆合人望。而陛下受阉竖之谮，乃远加考逮。三公上书乞哀瓆等，不见采察而严被谴让，忧国之臣，将遂杜口矣。臣闻杀无罪，诛贤者，祸及三世。自陛下卽位以来，频行诛罚，梁、寇、孙、邓并见族灭，其从坐者又非其数。李云上书，明主所不当讳；杜衆乞死，谅以感悟圣朝；会无赦宥而幷被残戮，天下之人咸知其冤，汉兴以来，未有拒谏诛贤，用刑太深如今者也！昔文王一妻，诞致十子；今宫女数千，未闻庆育，宜修德省刑以广《螽斯》之祚。按春秋以来，及古帝王，未有河清。臣以为河者，诸侯位也。清者，属阳；浊者，属阴。河当浊而反清者，阴欲为阳，诸侯欲为帝也。京房《易传》曰：『河水清，天下平。』今天垂异，地吐妖，人疠疫，三者并时而有河清，犹春秋麟不当见而见，孔子书之以为异也。愿赐清闲，极尽所言。」书奏，不省。\n十馀日，复上书曰：「臣闻殷纣好色，妲己是出；叶公好龙，眞龙游廷。今黄门、常侍，天刑之人，陛下爱待，兼倍常宠，系嗣未兆，岂不为此！又闻宫中立黄、老、浮屠之祠，此道清虚，贵尚无为，好生恶杀，省欲去奢。今陛下耆欲不去，杀罚过理，旣乖其道，岂获其祚哉！浮屠不三宿桑下，不欲久生恩爱，精之至也；其守一如此，乃能成道。今陛下淫女艳妇，极天下之丽，甘肥饮美，单天下之味，柰何欲如黄、老乎！」书上，卽召入，诏尚书问状。楷言：「古者本无宦臣，武帝末数游后宫，始置之耳。」尚书承旨，奏：「楷不正辞理，而违背经艺，假借星宿，造合私意，诬上罔事，请下司隶正楷罪法，收送雒阳狱。」帝以楷言虽激切，然皆天文恒象之数，故不诛；犹司寇论刑。自永平以来，臣民虽有习浮屠术者，而天子未之好；至帝，始笃好之，常躬自祷祠，由是其法浸盛，故楷言及之。\n符节令汝南蔡衍、议郎刘瑜表救成瑨、刘瓆，言甚切厉，亦坐免官。瑨、瓆竟死狱中。瑨、瓆素刚直，有经术，知名当时，故天下惜之。岑晊、张牧逃窜获免。\n晊之亡也，亲友竞匿之；贾彪独闭门不纳，时人望之。彪曰：「《传》言『相时而动，无累后人。』公孝以要君致衅，自遗其咎，吾已不能奋戈相待，反可容隐之乎！」于是咸服其裁正。彪尝为新息长，小民困贫，多不养子；彪严为其制，与杀人同罪。城南有盗劫害人者，北有妇人杀子者，彪出按验，掾吏欲引南；彪怒曰：「贼寇害人，此则常理；母子相残，逆天违道！」遂驱车北行，按致其罪。城南贼闻之，亦面缚自首。数年间，人养子者以千数。曰：「此贾父所生也。」皆名之为贾。\n河南张成，善风角，推占当赦，敎子杀人。司隶李膺督促收捕，旣而逢宥获免；膺愈怀愤疾，竟按杀之。成素以方伎交通宦官，帝亦颇讯其占；宦官敎成弟子牢修上书，告「膺等养太学游士，交结诸郡生徒，更相驱驰，共为部党，诽讪朝廷，疑乱风俗。」于是天子震怒，班下郡国，逮捕党人，布告天下，使同忿疾。案经三府，太尉陈蕃却之曰：「今所按者，皆海内人誉，忧国忠公之臣，此等犹将十世宥也，岂有罪名不章而致收掠者乎！」不肯平署。帝愈怒，遂下膺等于黄门北寺狱，其辞所连及，太仆颍川杜密、御史中丞陈翔及陈寔、范滂之徒二百馀人。或逃遁不获，皆悬金购募，使者四出相望。陈寔曰：「吾不就狱，衆无所恃。」乃自往请囚。范滂至狱，狱吏谓曰：「凡坐系者，皆祭皋陶。」滂曰：「皋陶，古之直臣，知滂无罪，将理之于帝；如有其罪，祭之何益！」衆人由此亦止。陈蕃复上书极谏，帝讳其言切，托以蕃辟召非其人，策免之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "杜密素与李膺名行相次，时人谓之李、杜，故同时被系。密尝为北海相，行春，到高密，见郑玄为鄕啬夫，知其异器，卽召署郡职，遂遣就学，卒成大儒。后密去官还家，每谒守令，多所陈托。同郡刘胜，亦自蜀郡告归鄕里，闭门扫轨，无所干及。太守王昱谓密曰：「刘季陵清高士，公卿多举之者。」密知昱以激己，对曰：「刘胜位为大夫，见礼上宾，而知善不荐，闻恶无言，隐情惜己，自同寒蝉，此罪人也。今志义力行之贤而密达之，违道失节之士而密纠之，使明府赏刑得中，令问休扬，不亦万分之一乎！」昱惭服，待之弥厚。\n九月，以光禄勋周景为太尉。\n司空刘茂免；冬十二月，以光禄勋汝南宣酆为司空。\n以越骑校尉窦武为城门校尉。武在位，多辟名士，清身疾恶，礼赂不通；妻子衣食裁充足而已，得两宫赏赐，悉散与太学诸生及匄施贫民，由是衆誉归之。\n匈奴乌桓闻张奂至，皆相率还降，凡二十万口；奂但诛其首恶，馀皆慰纳之，唯鲜卑出塞去。朝廷患檀石槐不能制，遣使持印绶封为王，欲与和亲。檀石槐不肯受，而寇抄滋甚；自分其地为三部：从右北平以东至辽东，接夫馀、濊貊二十馀邑，为东部；从右北平以西，至上谷十馀邑，为中部；从上谷以西至敦煌、乌孙二十馀邑，为西部：各置大人领之。", "output": ["翻译内容"]}]