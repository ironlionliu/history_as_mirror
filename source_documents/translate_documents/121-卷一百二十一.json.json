[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百二十一端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注宋纪三\n太祖文皇帝上之中\n元嘉五年\n春正月，魏京兆王黎卒。\n荆州刺史、彭城王义康，性聪察，在州职事修治。左光禄大夫范泰谓司徒王弘曰：「天下事重，权要难居。卿兄弟盛满，当深存降挹。彭城王，帝之次弟，宜徵还入朝，共参朝政。」弘纳其言。时大旱、疾疫，弘上表引咎逊位，帝不许。\n秦商州刺史领浇河太守姚浚叛，降河西，秦王炽磐以尚书焦嵩代浚，帅骑三千讨之。二月，嵩为吐谷浑元绪所执。\n魏改元神䴥。\n魏平北将军尉眷攻夏主于上邽，夏主退屯平凉。奚斤进军安定，与丘堆、娥清军合。斤马多疫死，士卒乏粮，乃深垒自固。遣丘堆督租于民间，士卒暴掠，不设儆备，夏主袭之，堆兵败，以数百骑还城。夏主乘胜，日来城下钞掠，不得刍牧，诸将患之，监军侍御史安颉曰：「受诏灭贼，今更为贼所困，退守穷城；若不为贼杀，当坐法诛，进退皆无生理。而诸王公晏然曾不为计乎？」斤曰：「今军士无马，以步击骑，必无胜理，当须京师救骑至合击之。」颉曰：「今猛寇游逸于外，吾兵疲食尽，不一决战，则死在旦夕，救骑何可待乎！等于就死，死战，不亦可乎！」斤又以马少为辞。颉曰：「今敛诸将所乘马，可得二百匹，颉请募敢死之士出击之，就不能破敌，亦可以折其锐。且赫连昌狷而无谋，好勇而轻，每自出挑战，衆皆识之。若伏兵掩击，昌可擒也。」斤犹难之。颉乃阴与尉眷等谋，选骑待之。旣而夏主来攻城，颉出应之。夏主出陈前搏战，军士识其貌，争赴之。会天大风扬尘，昼昏，夏主败走；颉追之，夏主马蹶而坠，逐擒之。颉，同之子也。\n夏大将军、领司徒、平原王定收其馀衆数万，奔还平凉，卽皇帝位，大赦，改元胜光。\n三月辛巳，赫连昌至平城，魏主馆之于西宫，门内器用皆给乘舆之副，又以妹始平公主妻之；假常忠将军，赐爵会稽公。以安颉为建节将军，赐爵西平公；尉眷为宁北将军，进爵渔阳公。\n魏主常使赫连昌侍从左右，与之单骑共逐鹿，深入山涧。昌素有勇名，诸将咸以为不可。魏主曰：「天命有在，亦何所惧！」亲遇如初。\n奚斤自以为元帅，而昌为偏裨所擒，深耻之。乃舍辎重，赍三日粮，追夏主于平凉。娥清欲循水而往，斤不从，自北道邀其走路。至马髦岭，夏军将遁，会魏小将有罪亡归于夏，告以魏军食少无水。夏主乃分兵邀斤，前后夹击之，魏兵大溃，斤及娥清、刘拔皆为夏所擒，士卒死者六七千人。\n丘堆守辎重在安定，闻斤败，弃辎重奔长安，与高凉王礼偕奔蒲阪，夏人复取长安。魏主大怒，命安颉斩丘堆，代将其衆，鎭蒲阪以拒之。\n夏四月，夏主遣使请和于魏，魏主以诏谕之使降。\n壬子，魏主西巡；戊午，畋于河西；大赦。\n五月，秦文昭王炽磐卒，太子暮末卽位，大赦，改元永弘。\n平陆令河南成粲复劝王弘逊位，弘从之，累表陈请。帝不得已，六月庚戌，以弘为衞将军、开府仪同三司。\n甲寅，魏主如长川。\n葬秦文昭王于武平陵，庙号太祖。秦王暮末以右丞相元基为侍中、相国、都督中外诸军、录尚书事，以鎭军大将军、河州牧谦屯为骠骑大将军，徵安北将军、凉州刺史段晖为辅国大将军、御史大夫，叔父右禁将军千年为鎭北将军、凉州牧，鎭湟河；以征北将军木弈干为尚书令、车骑大将军，以征南将军吉毗为尚书仆射、衞大将军。\n河西王蒙逊因秦丧，伐秦西平，西平太守麴承谓之曰：「殿下若先取乐都，则西平必为殿下之有；苟望风请服，亦明主之所疾也。」蒙逊乃释西平，攻乐都。相国元基帅骑三千救乐都，甫入城，而河西兵至，攻其外城，克之；绝其水道，城中饥渴，死者太半。东羌乞提从元基救乐都，阴与河西通谋，下绳引内其兵，登城者百馀人，鼓噪烧门；元基帅左右奋击，河西兵乃退。\n初，文昭王疾病，谓暮末曰：「吾死之后，汝能保境则善矣。沮渠成都为蒙逊所亲重，汝宜归之。」至是，暮末遣使诣蒙逊，许归成都以求和。蒙逊引兵还，遣使入秦吊祭。暮末厚资送成都，遣将军王伐送之。蒙逊犹疑之，使恢武将军沮渠奇珍伏兵于扪天岭，执伐幷其骑士三百人以归。旣而遣尚书郎王杼送伐还秦，幷遗暮末马千匹及锦罽银缯。秋七月，暮末遣记室郎中马艾如河西报聘。\n魏主还宫。八月，复如广甯观温泉。\n柔然纥升盖可汗遣其子将万馀骑寇魏边，魏主自广甯还，追之，不及；九月，还宫。\n冬十月甲辰，魏主北巡；壬子，畋于牛川。\n秦凉州牧乞伏千年，嗜酒残虐，不恤政事，秦王暮末遣使让之，千年惧，奔河西。暮末以叔父光禄大夫沃陵为凉州牧，鎭湟河。\n徐州刺史王仲德遣步骑二千伐魏济阳、陈留。\n魏主还宫。\n魏定州丁零鲜于台阳等二千馀家叛，入西山，州郡不能讨；闰月，魏主遣鎭南将军叔孙建讨之。\n十一月乙未朔，日有食之。\n魏主如西河校猎；十二月甲申，还宫。\n河西王蒙逊伐秦，至磐夷，秦相国元基等将骑万五千拒之。蒙逊还攻西平，征虏将军出连辅政等将骑二千救之。\n秘书监谢灵运，自以名辈才能，应参时政；上唯接以文义，每侍宴谈赏而已。王昙首、王华、殷景仁，名位素出灵运下，并见任遇，灵运意甚不平，多称疾不朝直；或出郭游行，且二百里，经旬不归，旣无表闻，又不请急。上不欲伤大臣意，讽令自解。灵运乃上表陈疾，上赐假，令还会稽；而灵运游饮自若，为法司所纠，坐免官。\n是岁，师子王刹利摩诃及天竺迦毗黎王月爱皆遣使奉表入贡，表辞皆如浮屠之言。\n魏鎭远将军平舒侯燕凤卒。\n六年春正月，王弘上表乞解州、录，以授彭城王义康，帝优诏不许。癸丑，以义康为侍中、都督扬·南徐·兖三州诸军事、司徒、录尚书事、领南徐州刺史。弘与义康二府并置佐领兵，共辅朝政。弘旣多疾，且欲委远大权，每事推让义康；由是义康总内外之务。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "汝性褊急，志之所滞，其欲必行；意所不存，从物回改；此最弊事，宜念裁抑。衞青遇士大夫以礼，与小人有恩；西门、安于，矫性齐美；关羽、张飞，任偏同弊；行己举事，深宜鉴此！\n若事异今日，嗣子幼蒙，司徒当周公之事，汝不可不尽祗顺之理。尔时天下安危，决汝二人耳。\n汝一月自用钱不可过三十万，若能省此，益美。西楚府舍，略所谙究，计当不须改作，日求新异。凡讯狱多决当时，难可逆虑，此实为难；至讯日，虚怀博尽，愼无以喜怒加人。能择善者而从之，美自归己；不可专意自决，以矜独断之明也！\n名器深宜愼惜，不可妄以假人；昵近爵赐，尤应裁量。吾于左右虽为少恩，如闻外论不以为非也。\n以贵凌物，物不服；以威加人，人不厌；此易达事耳。\n声乐嬉游，不宜令过；蒲酒渔猎，一切勿为。供用奉身，皆有节度，奇服异器，不宜兴长。\n又宜数引见佐史。相见不数，则彼我不亲；不亲，无因得尽人情；人情不尽，复何由知衆事也！」\n夏酒泉公隽自平凉奔魏。\n丁零鲜于台阳等请降于魏，魏主赦之。\n秦出连辅政等未至西平，河西王蒙逊拔西平，执太守麴承。\n二月，秦王暮末立妃梁氏为皇后，子万载为太子。\n三月丁巳，立皇子劭为太子；戊午，大赦。\n辛酉，以左衞将军殷景仁为中领军。帝以章太后早亡，奉太后所生苏氏甚谨。苏氏卒，帝往临哭，欲追加封爵，使羣臣议之，景仁以为古典无之，乃止。\n初，秦尚书陇西辛进从文昭王游陵霄观，弹飞鸟，误中秦王暮末之母，伤其面。及墓末卽位，问母面伤之由，母以状告。暮末怒，杀进幷其五族二十七人。\n夏四月癸亥，以尚书左仆射王敬弘为尚书令，临川王义庆为左仆射，吏部尚书济阳江夷为右仆射。\n初，魏太祖命尚书邓渊撰《国记》十馀卷，未成而止。世祖更命崔浩与中书侍郎邓颖等续成之，为《国书》三十卷。颖，渊之子也。\n魏主将击柔然，治兵于南郊，先祭天，然后部勒行陈。内外羣臣皆不欲行，保太后固止之；独崔浩劝之。\n尚书令刘洁等共推太史令张渊、徐辩使言于魏主曰：「今兹己巳，三阴之岁，岁星袭月，太白在西方，不可举兵。北伐必败，虽克，不利于上。」羣臣因共赞之曰：「渊等少时尝谏苻坚南伐，坚不从而败，所言无不中，不可违也。」魏主意不快，诏浩与渊等论难于前。\n浩诘渊、辩曰：「阳为德，阴为刑；故日食修德，月食修刑。夫王者用刑，小则肆诸市朝，大则陈诸原野；今出兵以讨有罪，乃所以修刑也。臣窃观天文，比年以来，月行掩昂，至今犹然。其占，三年天子大破旄头之国。蠕蠕、高车，旄头之衆也。愿陛下勿疑。」渊、辩复曰：「蠕蠕，荒外无用之物，得其地不可耕而食，得其民不可臣而使，轻疾无常，难得而制；有何汲汲，而劳士马以伐之？」浩曰：「渊、辩言天道，犹是其职，至于人事形势，尤非其所知。此乃汉世常谈，施之于今，殊不合事宜。何则？蠕蠕本国家北边之臣，中间叛去。今诛其元恶，收其良民，令复旧役，非无用也。世人皆谓渊、辩通解数术，明决成败，臣请试问之：属者统万未亡之前，有无败徵？若其不知，是无术也；知而不言，是不忠也。」时赫连昌在座，渊等自以未尝有言，慙不能对。魏主大悦。\n旣罢，公卿或尤浩曰：「今南寇方伺国隙，而舍之北伐；若蠕蠕远遁，前无所获，后有强寇，将何以待之？」浩曰：「不然。今不先破蠕蠕，则无以待南寇。南人闻国家克统万以来，内怀恐惧，故扬声动衆以衞淮北。比吾破蠕蠕，往还之间，南寇必不动也。且彼步我骑，彼能北来，我亦南往；在彼甚困，于我未劳。况南北殊俗，水陆异宜，设使国家与之河南，彼亦不能守也。何以言之？以刘裕之雄杰，吞倂关中，留其爱子，辅以良将，精兵数万，犹不能守，全军覆没，号哭之声，至今未已。况义隆今日君臣，非裕时之比；主上英武，士马精强，彼若果来，譬如以驹犊鬬虎狼也，何惧之有！蠕蠕恃其绝远，谓国家力不能制，自宽日久；故夏则散衆放畜，秋肥乃聚，背寒向温，南来寇钞。今掩其不备，必望尘骇散。牡马护牝，牝马恋驹，驱驰难制，不得水草，不过数日，必聚而困弊，可一举而灭也。蹔劳永逸，时不可失，患在上无此意。今上意已决，柰何止之！」寇谦之谓浩曰：「蠕蠕果可克乎？」浩曰：「必克。但恐诸将琐琐，前后顾虑，不能乘胜深入，使不全举耳。」\n先是，帝因魏使者还，告魏主曰：「汝趣归我河南地！不然，将尽我将士之力。」魏主方议伐柔然，闻之，大笑，谓公卿曰：「龟鼈小竖，自救不暇，夫何能为！就使能来，若不先灭蠕蠕，乃是坐待寇至，腹背受敌，非良策也。吾行决矣。」\n庚寅，魏主发平城，使北平王长孙嵩、广陆公楼伏连居守。魏主自东道向黑山，使平阳王长孙翰自西道向大娥山，同会柔然之庭。\n五月壬辰朔，日有食之。\n王敬弘固让尚书令，表求还东。癸巳，更以敬弘为侍中、特进、左光禄大夫，听其东归。\n丁未，魏主至漠南，舍辎重，帅轻骑兼马袭击柔然，至栗水。柔然纥升盖可汗先不设备，民畜满野，惊怖散去，莫相收摄。纥升盖烧庐舍，绝迹西走，莫知所之。其弟匹黎先主东部，闻有魏寇，帅衆欲就其兄；遇长孙翰，翰邀击，大破之，杀其大人数百。\n夏主欲复取统万，引兵东至侯尼城，不敢进而还。\n河西王蒙逊伐秦，秦王暮末留相国元基守枹罕，迁保定连。\n南安太守翟承伯等据罕幵谷以应河西，暮末击破之，进至治城。\n西安太守莫者幼眷据汧川以叛，暮末讨之，为幼眷所败，还于定连。\n蒙逊至枹罕，遣世子兴国进攻定连。六月，暮末逆击兴国于治城，擒之，追击蒙逊至谭郊。\n吐谷浑王慕璝遣其弟没利延将骑五千会蒙逊伐秦，暮末遣辅国大将军段晖等邀搬，大破之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "魏主循弱水西行，至涿邪山，诸将虑深入有伏兵，劝魏主留止，寇谦之以崔浩之言告魏主，魏主不从。秋七月，引兵东还；至黑山，以所获班赐将士有差。旣而得降人言：「可汗先被病，闻魏兵至，不知所为，乃焚穹庐，以车自载，将数百人入南山。民畜窘聚，无人统领，相去百八十里；追兵不至，乃徐西遁，唯此得免。」后闻凉州贾胡言：「若复前行二日，则尽灭之矣。」魏主深悔之。\n纥升盖可汗愤悒而卒，子吴提立，号敕连可汗。\n武都孝昭王杨玄疾病，欲以国授其弟难当。难当固辞，请立玄子保宗而辅之，玄许之。玄卒，保宗立。难当妻姚氏劝难当自立，难当乃废保宗，自称都督雍·凉·秦三州诸军事、征西大将军、开府仪同三司、秦州刺史、武都王。\n河西王蒙逊遣使送谷三十万斛以赎世子兴国于秦，秦王暮末不许。蒙逊乃立兴国母弟菩提为世子，暮末以兴国为散骑常侍，以其妹平昌公主妻之。\n八月，魏主至漠南，闻高车东部屯巳尼陂，人畜甚衆，去魏军千馀里，遣左仆射安原等将万骑击之。高车诸部迎降者数十万落，获马牛羊百馀万。\n冬十月，魏主还平城。徙柔然、高车降附之民于漠南，东至濡源，西曁五原阴山，三千里中，使之耕牧而收其贡赋；命长孙翰、刘洁、安原及侍中代人古弼同鎭抚之。自是魏之民间马牛羊及毡皮为之价贱。\n魏主加崔浩侍中、特进、抚军大将军，以赏其谋画之功。浩善占天文，常置铜铤于酢器中，夜有所见，卽以铤画纸作字以记其异。魏主每如浩家，问以灾异，或仓猝不及束带；奉进疏食，不暇精美，魏主必为之举筯，或立尝而还。魏主尝引浩出入卧内，从容谓浩曰：「卿才智渊博，事朕祖考，著忠三世，故朕引卿以自近。卿宜尽忠规谏，勿有所隐。朕虽或时忿恚，不从卿言，然终久深思卿言也。」尝指浩以示新降高车渠帅曰：「汝曹视此人尫纤懦弱，不能弯弓持矛，然其胸中所怀，乃过于兵甲。朕虽有征伐之志而不能自决，前后有功，皆此人所敎也。」又敕尚书曰：「凡军国大计，汝曹所不能决者，皆当咨浩，然后施行。」\n秦王暮末之弟轲殊罗烝于文昭王左夫人秃发氏，暮末知而禁之。轲殊罗惧，与叔父什寅谋杀暮末，奉沮渠兴国以奔河西。使秃发氏盗门钥，钥误，门者以告暮末。暮末悉收其党，杀之，而赦轲殊罗。执什寅，鞭之，什寅曰：「我负汝死，不负汝鞭！」暮末怒，刳其腹，投尸于河。\n夏主少凶暴无赖，不为世祖所知。是月，畋于阴盘，登苛蓝山，望统万城泣曰：「先帝若以朕承大业者，岂有今日之事乎！」\n十一月己丑朔，日有食之，不尽如钩；星昼见，至晡方没，河北地暗。\n魏主西巡，至柞山。\n十二月，河西王蒙逊、吐谷浑王慕璝皆遣使入贡。\n是岁，魏内都大官中山文懿公李先、青·冀二州刺史安同皆卒。先年九十五。\n七年春正月癸巳，以吐谷浑王慕璝为征西将军、沙州刺史、陇西公。\n庚子，魏主还宫；壬寅，大赦；癸卯，复如广甯，临温泉。\n二月丁卯，魏阳平威王长孙翰卒。\n戊辰，魏主还宫。\n帝自践位以来，有恢复河南之志。三月戊子，诏简甲卒五万给右将军到彦之，统安北将军王仲德、兖州刺史竺灵秀舟师入河，又使骁骑将军段宏将精骑八千直指虎牢，豫州刺史刘德武将兵一万继进，后将军长沙王义欣将兵三万监征讨诸军事。义欣，道怜之子也。\n先遣殿中将军田奇使于魏，告魏主曰：「河南旧是宋土，中为彼所侵，今当修复旧境，不关河北。」魏主大怒曰：「我生发未燥，已闻河南是我地。此岂可得！必若进军，今当权敛戍相避，须冬寒地净，河冰坚合，自更取之。」\n甲午，以前南广平太守尹冲为司州刺史。\n长沙王义欣出鎭彭城，为衆军声援；以游击将军胡藩戍广陵，行府州事。\n壬寅，魏封赫连昌为秦王。\n魏有新徙敕勒千馀家，苦于将吏侵渔，出怨言，期以草生马肥，亡归漠北。尚书令刘洁、左仆射安原奏请及河冰未解，徙之河西，向春冰解，使不得北遁。魏主曰：「此曹习俗，放散日久，譬如囿中之鹿，急则奔突，缓之自定。吾区处自有道，不烦徙也。」洁等固请不已，仍听分徙三万馀落于河西，西至白盐池。敕勒皆惊骇，曰：「圈我于河西，欲杀我也！」谋西奔凉州。刘洁屯五原河北，安原屯悦拔城以备之。癸卯，敕勒数千骑叛北走，洁追讨之；走者无食，相枕而死。\n魏南边诸将表称：「宋人大严，将入寇，请兵三万，先其未发，逆击之，足以挫其锐气，使不敢深入。」因请悉诛河北流民在境上者以绝其鄕导。魏主使公卿议之，皆以为当然。崔浩曰：「不可。南方下湿，入夏之后，水潦方降，草木蒙密，地气郁蒸，易生疾疠，不可行师。且彼旣严备，则城守必固。留屯久攻，则粮运不继；分军四掠，则衆力单寡，无以应敌。以今击之，未见其利。彼若果能北来，宜待其劳倦，秋凉马肥，因敌取食，徐往击之，此万全之计也。朝廷羣臣及西北守将，从陛下征伐，西平赫连，北破蠕蠕，多获美女、珍宝，牛马成羣。南边诸将闻而慕之，亦欲南钞以取资财，皆营私计，为国生事，不可从也。」魏主乃止。\n诸将复表：「南寇已至，所部兵少，乞简幽州以南劲兵助己戍守，及就漳水造船严备以拒之。」公卿皆以为宜如所请，幷署司马楚之、鲁轨、韩延之等为将帅，使招诱南人。浩曰：「非长策也。楚之等皆彼所畏忌，今闻国家悉发幽州以南精兵，大造舟舰，随以轻骑，谓国家欲存立司马氏，诛除刘宗；必举国震骇，惧于灭亡，当悉发精锐，幷心竭力，以死争之，则我南边诸将无以御之。今公卿欲以威力却敌，乃所以速之也。张虚声而召实害，此之谓矣。故楚之之徒，往则彼来，止则彼息，其势然也。且楚之等皆纤利小才，止能招合轻薄无赖而不能成大功，徒使国家兵连祸结而已。昔鲁轨说姚兴以取荆州，至则败散，为蛮人掠卖为奴，终于祸及姚泓，此已然之效也。」魏主未以为然。浩乃复陈天时，以为南方举兵必不利，曰：「今兹害气在扬州，一也；庚午自刑，先发者伤，二也；日食昼晦，宿值斗、牛，三也；荧惑伏于翼、轸，主乱及丧，四也；太白未出，进兵者败，五也。夫兴国之君，先修人事，次尽地利，后观天时，故万举万全。今刘义隆新造之国，人事未洽；灾变屡见，天时不协；舟行水涸，地利不尽。三者无一可，而义隆行之，必败无疑。」魏主不能违衆言，乃诏冀、定、相三州造船三千艘，简幽州以南戍兵集河上以备之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "夏四月甲子，魏主如云中。\n敕勒万馀落复叛走，魏主使尚书封铁追讨，灭之。\n六月己卯，以氐王杨难当为冠军将军、秦州刺史、武都王。\n魏主使平南大将军、丹阳王大毗屯河上，以司马楚之为安南大将军，封琅邪王，屯颍川以备宋。\n吐谷浑王慕璝将其衆万八千袭秦定连，秦辅国大将军段晖等击走之。\n到彦之自淮入泗，水渗，日行才十里，自四月至秋七月，始至须昌。乃泝河西上。\n魏主以河南四鎭兵少，命诸军悉收衆北渡。戊子，魏碻磝戍兵弃城去；戊戌，滑台戍兵亦去。庚子，魏主以大鸿胪阳平公杜超为都督冀·定·相三州诸军事、太宰，进爵阳平王，鎭邺，为诸军节度。超，密太后之兄也。庚戌，魏洛阳、虎牢戍兵皆弃城去。\n到彦之留朱修之守滑台，尹冲守虎牢，建武将军杜骥守金墉。骥，预之玄孙也。诸军进屯灵昌津，列守南岸，至于潼关。于是司、兖旣平，诸军皆喜，王仲德独有忧色，曰：「诸贤不谙北土情僞，必堕其计。胡虏虽仁义不足，而凶狡有馀，今敛戍北归，必幷力完聚。若河冰旣合，将复南来，岂可不以为忧乎！」\n甲寅，林邑王范阳迈遣使入贡，自陈与交州不睦，乞蒙恕宥。\n八月，魏主遣冠军将军安颉督护诸军，击到彦之。丙寅，彦之遣裨将吴兴姚耸夫渡河攻冶坂，与颉战；耸夫兵败，死者甚衆。戊寅，魏主遣征西大将军长孙道生会丹杨王大毗屯河上以御彦之。\n燕太祖寝疾，召中书监申秀、侍中阳哲于内殿，属以后事。九月，病甚，辇而临轩，命太子翼摄国事，勒兵听政，以备非常。\n宋夫人欲立其子受居，恶翼听政，谓翼曰：「上疾将瘳，柰何遽欲代父临天下乎！」翼性仁弱，遂还东宫，日三往省疾。宋夫人矫诏绝内外，遣阍寺传问而已，翼及诸子、大臣并不得见，唯中给事胡福独得出入，专掌禁衞。\n福虑宋夫人遂成其谋，乃言于司徒、录尚书事、中山公弘，弘与壮士数十人被甲入禁中，宿衞皆不战而散。宋夫人命闭东閤，弘家僮库斗头劲捷有勇力，逾閤而入，至于皇堂，射杀女御一人。太祖惊惧而殂，弘遂卽天王位，遣人巡城告曰：「天降凶祸，大行崩背，太子不侍疾，羣公不奔丧，疑有逆谋，社稷将危。吾备介弟之亲，遂摄大位以宁国家；百官扣门入者，进陛二等。」\n太子翼帅东宫兵出战而败，兵皆溃去，弘遣使赐翼死。太祖有子百馀人，弘皆杀之。諡太祖曰文成皇帝，葬长谷陵。\n己丑，夏主遣其弟谓以代伐魏鄜城，魏平西将军始平公隗归等击之，杀万馀人，谓以代遁去。夏主自将数万人邀击隗归于鄜城东，留其弟上谷公社干、广阳公度洛孤守平凉，遣使来求和，约合兵灭魏，遥分河北：自恒山以东属宋，以西属夏。\n魏主闻之，治兵将伐夏，羣臣咸曰：「刘义隆兵犹在河中，舍之西行，前寇未必可克，而义隆乘虚济河，则失山东矣。」魏主以问崔浩，对曰：「义隆与赫连定遥相招引，以虚声唱和，共窥大国，义隆望定进，定待义隆前，皆莫敢先入；譬如连鸡，不得俱飞，无能为害也。臣始谓义隆军来，当屯止河中，两道北上，东道向冀州，西道冲邺，如此，则陛下当自讨之，不得徐行。今则不然。东西列兵径二千里，一处不过数千，形分势弱。以此观之，儜儿情见，此不过欲固河自守，无北渡意也。赫连定残根易摧，拟之必仆。克定之后，东出潼关，席卷而前，则威震南极，江、淮以北无立草矣。圣策独发，非愚近所及，愿陛下勿疑。」甲辰，魏主如统万，遂袭平凉，以衞兵将军王斤鎭蒲坂。斤，建之子也。\n秦自正月不雨，至于九月，民流叛者甚衆。\n冬十月，以竟陵王义宣为南徐州刺史，犹戍石头。\n戊午，立钱署，铸四铢钱。\n到彦之、王仲德沿河置守，还保东平。\n乙亥，魏安颉自委粟津济河，攻金墉。金墉不治旣久，又无粮食；杜骥欲弃城走，恐获罪。初，高祖灭秦，迁其锺虡于江南，有大锺没于洛水，帝使姚耸夫将千五百人往取之。骥绐之曰：「金墉城已修完，粮食亦足，所乏者人耳。今虏骑南渡，当相与倂力御之；大功旣立，牵锺未晚。」耸夫从之。旣至，见城不可守，乃引去，骥遂南遁。丙子，安颉拔洛阳，杀将士五千馀人。杜骥归，言于帝曰：「本欲以死固守，姚耸夫及城遽走，人情沮败，不可复禁。」上大怒，诛耸夫于寿阳。耸夫勇健，诸偏裨莫及也。\n魏河北诸军会于七女津。到彦之恐其南渡，遣裨将王蟠龙泝流夺其船，杜超等击斩之。安颉与龙骧将军陆侯进攻虎牢，辛巳，拔之；尹冲及荥阳太守清河崔模降魏。\n秦王暮末为河西所逼，遣其臣王恺、乌讷阗请迎于魏，魏人许以平凉、安定封之。暮末乃焚城邑，毁宝器，帅户万五千，东如上邽。至高田谷，给事黄门侍郎郭恒谋劫沮渠兴国以叛；事觉，暮末杀之。夏主闻暮末将至，发兵拒之。暮末留保南安，其故地皆入于吐谷浑。\n十一月乙酉，魏主至平凉，夏上谷公社干等婴城固守；魏主使赫连昌招之，不下，乃使安西将军古弼等将兵趣安定。夏主自鄜城还安定，将步骑二万北救平凉，与弼遇，弼僞退以诱之；夏主追之，魏主使高车驰击之，夏兵大败，斩首数千级。夏主还走，登鹑觚原，为方陈以自固，魏兵就围之。\n壬辰，加征南大将军檀道济都督征讨诸军事，帅衆伐魏。\n甲午，魏寿光侯叔孙建、汝阴公长孙道生济河而南。\n到彦之闻洛阳、虎牢不守，诸军相继奔败，欲引兵还。殿中将军垣护之以书谏之，以为宜使竺灵秀助朱修之守滑台，自帅大军进拟河北，且曰：「昔人有连年攻战，失衆乏粮，犹张胆争前，莫肯轻退。况今青州丰穰，济漕流通，士马饱逸，威力无损。若空弃滑台，坐丧成业，岂朝廷受任之旨邪！」彦之不从。护之，苗之子也。\n彦之欲焚舟步走，王仲德曰：「洛阳旣陷，虎牢不守，自然之势也。今虏去我犹千里，滑台尚有强兵，若遽南走，士卒必散。当引舟入济，至马耳谷口，更详所宜。」彦之先有目疾，至是大动；且将士疾疫，乃引兵自清入济。南至历城，焚舟弃甲，步趋彭城。竺灵秀弃须昌，南奔湖陆，青、兖大扰。长沙王义欣在彭城，将佐恐魏兵大至，劝义欣委鎭还都，义欣不从。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "魏军围夏主数日，断其水草，人马饥渴。丁酉，夏主引衆下鹑觚原。魏武衞将军丘眷击之，夏衆大溃，死者万馀人。夏主中重创，单骑走，收其馀衆，驱民五万，西保土邽。魏人获夏主之弟丹杨公乌视拔、武陵公秃骨及公侯以下百馀人。是日，魏兵乘胜进攻安定，夏东平公乙斗弃城奔长安，驱略数千家，西奔上邽。\n戊戌，魏叔孙建攻竺灵秀于湖陆，灵秀大败，死者五千馀人。建还屯范城。\n己亥，魏主如安定；庚子，还，临平凉，掘堑围之，安慰初附，赦秦、雍之民，赐复七年。夏陇西守将降魏。\n辛丑，魏安颉督诸军攻滑台。\n河西王蒙逊遣尚书郎宗舒等入贡于魏，魏主与之宴，执崔浩之手以示舒等曰：「汝所闻崔公，此则是也。才略之美，于今无比。朕动止咨之，豫陈成败，若合符契，未尝失也。」\n魏以叔孙建都督冀、青等四州诸军事。\n魏尚书库结帅骑五千迎秦王暮末。秦衞将军吉毗以为不宜内徙，暮末从之，库结引还。\n南安诸羌万馀人叛秦，推安南将军、督八郡诸军事、广甯太守焦遗为主，遗不从；乃劫遗族子长城护军亮为主，帅衆攻南安。暮末请救于氐王杨难当。难当遣将军苻献帅骑三千救之，暮末与之合击诸羌。诸羌溃，亮奔还广甯，暮末进军攻之。以手令与焦遗使取亮，十二月，遗斩亮首出降，暮末进遗号鎭国将军。秦略阳太守弘农杨显以郡降夏。\n辛酉，以长沙王义欣为豫州刺史，鎭寿阳。寿阳土荒民散，城郭颓败，盗贼公行；义欣随宜经理，境内安业，道不拾遗，城府完实，遂为盛藩。芍陂久废，义欣修治堤防，引河水入陂，漑田万馀顷，无复旱灾。\n丁卯，夏上谷公社干、广阳公度洛孤出降，魏克平凉。\n关中侯豆代田得奚斤、娥清等，献于魏主。魏主以夏主之后赐代田，命斤膝行执酒以奉代田，谓斤曰：「全汝生者，代田也。」赐代田爵井陉侯，加散骑常侍、右衞将军，领内都幢将。\n夏长安、临晋、武功守将皆走，关中悉入于魏。魏主留巴东公延普鎭安定，以鎭西将军王斤鎭长安。壬申，魏主东还，以奚斤为宰士，使负酒食以从。\n王斤骄矜不法，信用左右，调役百姓；民不堪命，南奔汉川者数千家。魏主案治得实，斩斤以徇。\n右将军到彦之、安北将军王仲德皆下狱免官，兖州刺史竺灵秀坐弃军伏诛。上见垣护之书而善之，以为北高平太守。\n彦之之北伐也，甲兵资实甚盛；及败还，委弃荡尽，府藏、武库为之空虚。他日，上与羣臣宴，有荒外降人在坐。上问尚书库部郎顾琛：「库中仗犹有几许？」琛诡对：「有十万人仗。」上旣问而悔之，得琛对，甚喜。琛，和之曾孙也。\n彭城王义康与王弘并录尚书，义康意犹怏怏，欲得扬州，形于辞旨；以弘弟昙首居中，为上所亲委，愈不悦。弘以老病，屡乞骇骨，昙首自求吴郡，上皆不许。义康谓人曰：「王公久病不起，神州讵宜卧治！」昙首劝弘减府中文武之半以授义康，上听割二千人，义康乃悦。", "output": ["翻译内容"]}]