[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百六十九端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注陈纪三\n世祖文皇帝下\n天嘉四年春正月，齐以太子少傅魏收兼尚书右仆射。时齐主终日酣饮，朝事专委侍中高元海。元海庸俗，帝亦轻之；以收才名素盛，故用之。而收畏懦避事，寻坐阿纵，除名。\n兖州刺史毕义云作书与高元海，论敍时事，元海入宫，不觉遗之。给事中李孝贞得而奏之，帝由是疏元海，以孝贞兼中书舍人，徵义云还朝。和士开复谮元海，帝以马鞭棰元海六十，责曰：「汝昔敎我反，以弟反兄，几许不义！以邺城兵抗幷州，几许无智！」出为兖州刺史。\n甲申，周迪衆溃，脱身逾岭，奔晋安，依陈宝应。官军克临川，获迪妻子。宝应以兵资迪，留异又遣子忠臣随之。\n虞寄与宝应书，以十事谏之曰：「自天厌梁德，英雄互起，人人自以为得之，然夷凶翦乱，四海乐推者，陈氏也；岂非历数有在，惟天所授乎！一也。以王琳之强，侯瑱之力，进足以摇荡中原，争衡天下，退足以屈强江外，雄张偏隅；然或命一旅之师，或资一士之说，琳则瓦解冰泮，投身异域，瑱则厥角稽颡，委命阙庭，斯又天假其威而除其患。二也。今将军以藩戚之重，东南之衆，尽忠奉上，勠力勤王，岂不勋高窦融，宠过吴芮，析圭判野，南面称孤乎！三也。圣朝弃瑕忘过，宽厚得人，至于余孝顷、潘纯陀、李孝钦、欧阳頠等，悉委以心腹，任以爪牙，胸中豁然，曾无纤芥。况将军衅非张绣，罪异毕谌，当何虑于危亡，何失于富贵！四也。方今周、齐邻睦，境外无虞，幷兵一向，匪朝伊夕，非刘、项竞逐之机，楚、赵连从之势；何得雍容高拱，坐论西伯哉！五也。且留将军狼顾一隅，亟经摧䘐，声实亏丧，胆气衰沮。其将帅首鼠两端，唯利是视，孰能被坚执锐，长驱深入，系马埋轮，奋不顾命，以先士卒者乎！六也。将军之强，孰如侯景？将军之衆，孰如王琳？武皇灭侯景于前，今上摧王琳于后，此乃天时，非复人力。且兵革已后，民皆厌乱，其孰能弃坟墓，捐妻子，出万死不顾之计，从将军于白刃之间乎！七也。历观前古，子阳、季孟，顚覆相寻；馀善、右渠，危亡继及。天命可畏，山川难恃。况将军欲以数郡之地当天下之兵，以诸侯之资拒天子之命，强弱逆顺，可得侔乎！八也。且非我族类，其心必异；不爱其亲，岂能及物！留将军身縻国爵，子尚王姬，犹且弃天属而不顾，背明君而孤立，危急之日，岂能同忧共患，不背将军者乎！至于师老力屈，惧诛利赏，必有韩、智晋阳之谋，张、陈井陉之势。九也。北军万里远鬬，锋不可当。将军自战其地，人多顾后；衆寡不敌，将帅不侔。师以无名而出，事以无机而动，以此称兵，未知其利。十也。为将军计，莫若绝亲留氏，释甲偃兵，一遵诏旨。方今藩维尚少，皇子幼冲，凡豫宗族，皆蒙宠树。况以将军之地，将军之才，将军之名，将军之势，而克修藩服，北面称臣，宁与刘泽同年而语其功业哉！寄感恩怀德，不觉狂言，斧钺之诛，其日如荠。」宝应览书大怒。或谓宝应曰：「虞公病势稍笃，言多错谬。」宝应意乃小释，亦以寄民望，故优容之。\n周梁躁公侯莫陈崇从周主如原州。帝夜还长安，人窃怪其故，崇谓所亲曰：「吾比闻术者言，晋公今年不利，车驾今忽夜还，不过晋公死耳。」或发其事。乙酉，帝召诸公于大德殿，面责崇，崇惶恐谢罪。其夜，冢宰护遣使将兵就崇第，逼令自杀，葬如常仪。\n壬辰，以高州刺史黄法𣰋为南徐州刺史，临川太守周敷为南豫州刺史。\n周主命司宪大夫拓跋迪造《大律》十五篇。其制罪：一曰杖刑，自十至五十；二曰鞭刑，自六十至百；三曰徒刑，自一年至五年；四曰流刑，自二千五百里至四千五百里；五曰死刑，磬、绞、斩、枭、裂；凡二十五等。\n庚戌，以司空南徐州刺史侯安都为江州刺史。\n辛酉，周诏：「大冢宰晋国公，亲则懿昆，任当元辅，自今诏诰及百司文书，并不得称公名。」护抗表固让。\n三月乙丑朔，日有食之。\n齐诏司空斛律光督步骑二万，筑勋掌城于轵关；仍筑长城二百里，置十二戍。\n丙戌，齐以兼尚书右仆射赵彦深为左仆射。\n夏四月乙未，周以柱国达奚武为太保。\n周主将视学，以太傅燕国公于谨为三老。谨上表固辞，不许，仍赐以延年杖。戊午，帝幸太学。谨入门，帝迎拜于门屛之间，谨答拜。有司设三老席于中楹，南向。太师护升阶，设几，谨升席，南面凭几而坐。大司马豆卢宁升阶，正舃。帝升阶，立于斧扆之前，西面。有司进馔，帝跪设酱豆，亲为之袒割。谨食毕，帝亲跪授爵以酳。有司撤讫，帝北面立而访道。谨起，立于席后，对曰：「木受绳则正，后从谏则圣。明王虚心纳谏以知得失，天下乃安。」又曰：「去食去兵，信不可去；愿陛下守信勿失。」又曰：「有功必赏，有罪必罚，则为善者日进，为恶者日止。」又曰：「言行者，立身之基，愿陛下三思而言，九虑而行，勿使有过。天子之过，如日月之食，人莫不知，愿陛下愼之。」帝再拜受言，谨答拜。礼成而出。\n司空侯安都恃功骄横，数聚文武之士骑射赋诗，斋中宾客，动至千人。部下将帅，多不遵法度，检问收摄，辄奔归安都。上性严整，内衔之，安都弗之觉。每有表啓，封讫，有事未尽，开封自书之云：「又啓某事。」及侍宴，酒酣，或箕踞倾倚。常陪乐游园禊饮，谓上曰：「何如作临川王时？」上不应。安都再三言之。上曰：「此虽天命，抑亦明公之力。」宴讫，啓借供帐水饰，欲载妻妾于御堂宴饮。上虽许之，意甚不怿。明日，安都坐于御座，宾客居羣臣位，称觞上寿。会重云殿灾，安都帅将士带甲入殿，上甚恶之，阴为之备。\n及周迪反，朝议谓当使安都讨之，而上更使吴明彻。又数遣台使按问安都部下，检括亡叛。安都遣其别驾周弘实自托于舍人蔡景历，幷问省中事。景历录其状，具奏之，因希旨称安都谋反。上虑其不受召，故用为江州。\n五月，安都自京口还建康，部伍入于石头。六月，帝引安都宴于嘉德殿，又集其部下将帅会于尚书朝堂，于坐收安都，囚于嘉德西省，又收其将帅，尽夺马仗而释之。因出蔡景历表，以示于朝，乃下诏暴其罪恶，明日，赐死，宥其妻子，资给其丧。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "乙卯，齐主使兼散骑常侍崔子武来聘。\n齐侍中、开府仪同三司和士开有宠于齐主，齐主外朝视事，或在内宴赏，须臾之间，不得不与士开相见，或累日不归，一日数入；或于还之后，俄顷卽追，未至之间，连骑督趣。奸谄百端，宠爱日隆，前后赏赐，不可胜纪。每侍左右，言辞容止，极诸鄙亵；以夜继昼，无复君臣之礼。常谓帝曰：「自古帝王，尽为灰土，尧舜、桀纣，竟复何异！陛下宜及少壮，极意为乐，纵横行之。一日取快，可敌千年。国事尽付大臣，何虑不办，无为自勤约也！」帝大悦。于是委赵彦深掌官爵，元文遥掌财用，唐邕掌外、骑兵，信都冯子琮、胡长粲掌东宫。帝三四日一视朝，书数字而已，略无所言，须臾罢入。长粲，僧敬之子也。\n帝使士开与胡后握槊。河南康献王孝瑜谏曰：「皇后天下之母，岂可与臣下接手！」孝瑜又言：「赵郡王睿，其父死于非命，不可亲近。」由是睿及士开共谮之。士开言孝瑜奢僭，睿言「山东唯闻河南王，不闻有陛下。」帝由是忌之。孝瑜窃与尔朱御女言，帝闻之，大怒。庚申，顿饮孝瑜酒三十七杯。孝瑜体肥大，腰带十围，帝使左右娄子彦载以出，酖之于车，至西华门，烦躁投水而绝。赠太尉、录尚书事。诸侯在宫中者，莫敢举声，唯河间王孝琬大哭而出。\n秋七月戊辰，周主幸原州。\n八月辛丑，齐以三台宫为大兴圣寺。\n九月壬戌，广州刺史阳山穆公欧阳頠卒，诏子纥袭父爵位。\n甲子，周主自原州登陇。\n周迪复越东兴岭为寇，辛未，诏护军章昭达将兵讨之。\n丙戌，周主如同州。\n初，周人欲与突厥木杆可汗连兵伐齐，许纳其女为后，遣御伯大夫杨荐及左武伯太原王庆往结之。齐人闻之惧，亦遣使求婚于突厥，赂遗甚厚。木杆贪齐币重，欲执荐等送齐。荐知之，责木杆曰：「太祖昔与可汗共敦邻好，蠕蠕部落数千来降，太祖悉以付可汗使者，以快可汗之意，如何今日遽欲背恩忘义，独不愧鬼神乎？」木杆惨然良久曰：「君言是也。吾意决矣，当相与共平东贼，然后遣女。」荐等复命。\n公卿请发十万人击齐，柱国杨忠独以为得万骑足矣。戊子，遣忠将步骑一万，与突厥自北道伐齐，又遣大将军达奚武帅步骑三万，自南道出平阳，期会于晋阳。\n冬十一月辛酉，章昭达大破周迪。迪脱身潜窜山谷，民相与匿之，虽加诛戮，无肯言者。\n十二月辛卯，周主还长安。\n丙申，大赦。\n章昭达进军，度岭，趣建安，讨陈宝应，诏益州刺史余孝顷督会稽、东阳、临海、永嘉诸军自东道会之。\n是岁，初祭始兴昭烈王于建康，用天子礼。\n周杨忠拔齐二十馀城。齐人守陉岭之隘，忠击破之。突厥木杆、地头、步离三可汗以十万骑会之。己酉，自恒州三道俱入。时大雪数旬，南北千馀里，平地数尺。齐主自邺倍道赴之，戊午，至晋阳。斛律光将步兵三万屯平阳。己未，周师及突厥逼晋阳。齐主畏其强，戎服帅宫人欲东走避之。赵郡王睿、河间王孝琬叩马谏。孝琬请委睿部分，必得严整。帝从之，命六军进止皆取睿节度，而使幷州刺史段韶总之。\n五年春正月庚申朔，齐主登北城，军容甚整。突厥咎周人曰：「尔言齐乱，故来伐之。今齐人眼中亦有铁，何可当邪！」\n周人以步卒为前锋，从西山下去城二里许。诸将咸欲逆击之，段韶曰：「步卒力势，自当有限。今积雪旣厚，逆战非便，不如陈以待之。彼劳我逸，破之必矣。」旣至，齐悉其锐师鼓噪而出。突厥震骇，引上西山，不肯战，周师大败而还。突厥引兵出塞，纵兵大掠，自晋阳以往七百馀里，人畜无遗。段韶追之，不敢逼。突厥还至陉岭，冻滑，乃铺毡以度，胡马寒瘦，膝已下皆无毛；比至长城，马死且尽，截矟杖之以归。\n达奚武至平阳，未知忠退。斛律光与书曰：「鸿鹄已翔于寥廓，罗者犹视于沮泽。」武得书，亦还。光逐之，入周境，获二千馀口而还。\n光见帝于晋阳，帝以新遭大寇，抱光头而哭。任城王湝进曰：「何至于此！」乃止。\n初，齐显祖之世，周人常惧齐兵西渡，每至冬月，守河椎冰。及世祖卽位，嬖幸用事，朝政渐紊，齐人椎冰以备周兵之逼。斛律光忧之，曰：「国家常有吞关、陇之志，今日至此，而唯玩声色乎！」\n辛巳，上祀南郊。\n二月庚寅朔，日有食之。\n初，齐显祖命羣官刊定魏《麟趾格》为《齐律》，久而不成。时军国多事，决狱罕依律文，相承谓之「变法从事」。世祖卽位，思革其弊，乃督修律令者，至是而成，《律》十二篇，《令》四十卷。其刑名有五：一曰死，重者轘之，次枭首，次斩，次绞；二曰流，投边裔为兵；三曰刑，自五岁至一岁；四曰鞭，自百至四十；五曰杖，自三十至十；凡十五等。其流外官及老、小、阉、痴幷过失应赎者，皆以绢代金。三月辛酉，班行之，因大赦。是后为吏者始守法令。又敕仕门子弟常讲习之，故齐人多晓法。\n又令民十八受田输租调，二十充兵，六十免力役，六十六还田，免租调。一夫受露田八十亩，妇人四十亩，奴婢依良人，牛受六十亩。大率一夫一妇调绢一匹，绵八两，垦租二石，义租五斗；奴婢准良人之半；牛调二尺，垦租一斗，义租五升。垦租送台，义租纳郡以备水旱。\n己巳，齐羣盗田子礼等数十人，共劫太师彭城景思王浟为主，诈称使者，径向浟第，至内室，称敕，牵浟上马，临以白刃，欲引向南殿。浟大呼不从，盗杀之。\n庚辰，周初令百官执笏。\n齐以斛律光为司徒，武兴王普为尚书左仆射。普，归彦之兄子也。甲申，以冯翊王润为司空。\n夏四月辛卯，齐主使兼散骑常侍皇甫亮来聘。\n庚子，周主遣使来聘。\n癸卯，周以邓公河南窦炽为大宗伯。五月壬戌，封世宗之子贤为毕公。\n甲子，齐主还邺。\n壬午，齐以赵郡王睿为录尚书事，前司徒娄睿为太尉。甲申，以段韶为太师。丁亥，以任城王湝为大将军。\n壬辰，齐主如晋阳。\n周以太保达奚武为同州刺史。\n六月，齐主杀乐陵王百年。时白虹晕日两重，又横贯而不达，赤星见，齐主欲以百年厌之。会博陵人贾德胄敎百年书，百年尝作数敕字，德胄封以奏之。帝发怒，使召百年。百年自知不免，割带玦留与其妃斛律氏，见帝于凉风堂。使百年书敕字，验与德胄所奏相似，遣左右乱捶之，又令曳之绕堂行且捶，所过血皆遍地，气息将尽，乃斩之，弃诸池，池水尽赤。妃把玦哀号不食，月馀亦卒，玦犹在手，拳不可开；其父光自擘之，乃开。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "初，周太祖之从贺拔岳在关中也，遣人迎晋公护于晋阳。护母阎氏及周主之姑皆留晋阳，齐人以配中山宫。及护用事，遣间使入齐求之，莫知音息。齐遣使者至玉壁，求通互市。护欲访求母、姑，使司马下大夫尹公正至玉壁，与之言，使者甚悦。勋州刺史韦孝宽获关东人，复纵之，因致书为言西朝欲通好之意。是时，周人以前攻晋阳不得志，谋与突厥再伐齐。齐主闻之，大惧，许遣护母西归，且求通好，先遣其姑归。\n秋八月丁亥朔，日有食之。\n周遣柱国杨忠会突厥伐齐，至北河而还。\n戊子，周以齐公宪为雍州牧，宇文贵为大司徒。九月丁巳，以衞公直为大司空。追录佐命元功，封开府仪同三司陇西公李昞为唐公，太驭中大夫长乐公若干凤为徐公。昞，虎之子；凤，惠之子也。\n乙丑，齐主封其子绰为南阳王，俨为东平王。俨，太子之母弟也。\n突厥寇齐幽州界，衆十馀万，入长城，大掠而还。\n周皇姑之归也，齐主遣人为晋公护母作书，言护幼时数事，又寄其所著锦袍，以为信验。且曰：「吾属千载之运，蒙大齐之德，矜老开恩，许得相见。禽兽草木，母子相依。吾有何罪，与汝分离！今复何福，还望见汝！言此悲喜，死而更苏。世间所有，求皆可得，母子异国，何处可求！假汝贵极王公，富过山海，有一老母，八十之年，飘然千里，死亡旦夕，不得一朝蹔见，不得一日同处，寒不得汝衣，饥不得汝食，汝虽穷荣极盛，光耀世间，于吾何益！吾今日之前，汝旣不得申其供养，事往何论；今日以后，吾之残命，唯系于汝尔。戴天履地，中有鬼神，勿云冥昧，而可欺负！」\n护得书，悲不自胜。复书曰：「区宇分崩，遭遇灾祸，违离膝下，三十五年。受生禀气，皆知母子，谁同萨保，如此不孝！子为公侯，母为俘隶，暑不见母暑，寒不见母寒，衣不知有无，食不知饥饱，泯如天地之外，无由暂闻。分怀冤酷，终此一生，死若有知，冀奉见于泉下耳！不谓齐朝解网，惠以德音，磨敦、四姑，并许矜放。初闻此旨，魂爽飞越，号天叩地，不能自胜。齐朝霈然之恩，旣已沾洽，有家有国，信义为本，伏度来期，已应有日。一得奉见慈颜，永毕生愿。生死肉骨，岂过今恩；负山戴岳，未足胜荷。」\n齐人留护母，使更与护书，邀护重报，往返再三。时段韶拒突厥军于塞下，齐主使黄门徐世荣乘传赍周书问韶。韶以「周人反覆，本无信义，比晋阳之役，其事可知。护外托为相，其实主也。旣为母请和，不遣一介之使。若据移书，卽送其母，恐示之以弱。不如且外许之，待和亲坚定，然后遣之未晚。」齐主不听，卽遣之。\n阎氏至周，举朝称庆，周主为之大赦。凡所资奉，穷极华盛。每四时伏腊，周主帅诸亲戚行家人之礼，称觞上寿。\n突厥自幽州还，留屯塞北，更集诸部兵，遣使告周，欲与共击齐如前约。闰月乙巳，突厥寇齐幽州。\n晋公护新得其母，未欲伐齐；恐负突厥约，更生边患，不得已，徵二十四军及左右厢散隶秦、陇、巴、蜀之兵幷羌、胡内附者，凡二十万人。冬十月甲子，周主授护斧钺于庙庭；丁卯，亲劳军于沙苑；癸酉，还宫。\n护军至潼关，遣柱国尉迟迥帅精兵十万为前锋，趣洛阳，大将军权景宣帅山南之兵趣悬瓠，少师杨檦出轵关。\n周迪复出东兴，宣城太守钱肃鎭东兴，以城降迪。吴州刺史陈详将兵击之，详兵大败，迪衆复振。\n南豫州刺史西丰脱侯周敷帅所部击之，至定川，与迪对垒。迪绐敷曰：「吾昔与弟勠力同心，岂规相害！今愿伏罪还朝，因弟披露心腑，先乞挺身共盟。」敷许之，方登坛，为迪所杀。\n陈宝应据晋安、建安二郡，水陆为栅，以拒章昭达。昭达与战，不利，因据上流，命军士伐木为筏，施拍其上。会大雨江涨，昭达放筏冲宝应水栅，尽坏之，又出兵攻其步军。方合战，上遣将军余孝顷自海道适至，幷力乘之。十一月己丑，宝应大败，逃至莆口，谓其子曰：「早从虞公计，不至今日。」昭达追擒之，幷擒留异及其族党，送建康，斩之。异子贞臣以尚主得免；宝应宾客皆死。\n上闻虞寄尝谏宝应，命昭达礼遣诣建康。旣见，劳之曰：「管宁无恙。」以为衡阳王掌书记。\n周晋公护进屯弘农。尉迟迥围洛阳，雍州牧齐公宪、同州刺史达奚武、泾州总管王雄军于邙山。\n戊戌，齐主遣兼散骑常侍刘逖来聘。\n初，周杨檦为邵州刺史，鎭捍东境二十馀年，数与齐战，未尝不捷，由是轻之。旣出轵关，独引兵深入，又不设备。甲辰，齐太尉娄睿将兵奄至，大破檦军，檦遂降齐。\n权景宣围悬瓠，十二月，齐豫州道行台·豫州刺史太原王士良、永州刺史萧世怡并以城降之。景宣使开府郭彦守豫州，谢彻守永州，送士良、世怡及降卒千人于长安。\n周人为土山、地道以攻洛阳，三旬不克。晋公护命诸将堑断河阳路，遏齐救兵，然后同攻洛阳；诸将以为齐兵必不敢出，唯张斥候而已。\n齐遣兰陵王长恭、大将军斛律光救洛阳，畏周兵之强，未敢进。齐主召幷州刺史段韶，谓曰：「洛阳危急，今欲遣王救之。突厥在北，复须鎭御，如何？」对曰：「北虏侵边，事等疥癣。今西邻闚逼，乃腹心之病，请奉诏南行。」齐主曰：「朕意亦尔。」乃令韶督精骑一千发晋阳。丁巳，齐主亦自晋阳赴洛阳。\n己未，齐太宰平原靖翼王淹卒。\n段韶自晋阳行，五日济河，会连日阴雾，壬戌，韶至洛阳，帅帐下三百骑，与诸将登邙阪，观周军形势。至太和谷，与周军遇，韶卽驰告诸营，追集骑士，结陈以等之。韶为左军，兰陵王长恭为中军，斛律光为右军。周人不意其至，皆忷惧。韶遥谓周人曰：「汝宇文护才得其母，遽来为寇，何也？」周人曰：「天遣我来，有何可问！」韶曰：「天道赏善罚恶，当遣汝送死来耳！」\n周人以步兵在前，上山逆战。韶且战且却以诱之；待其力弊，然后下马击之。周师大败，一时瓦解，投坠溪谷死者甚衆。\n兰陵王长恭以五百骑突入周军，遂至金墉城下。城上人弗识，长恭免胄示之面，乃下弩手救之。周师在城下者亦解围遁去，委弃营幕，自邙山至谷水，三十里中，军资器械，弥满川泽。唯齐公宪、达奚武及庸忠公王雄在后，勒兵拒战。\n王雄驰马冲斛律光陈，光退走，雄追之。光左右皆散，唯馀一奴一矢。雄按矟不及光者丈馀，谓光曰：「吾惜尔不杀，当生将尔见天子。」光射雄中额，雄抱马走，至营而卒。军中益惧。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "丁卯，齐主至洛阳。己巳，以段韶为太宰，斛律光为太尉，兰陵王长恭为尚书令。壬申，齐主如虎牢，遂自滑台如黎阳，丙子，至邺。\n杨忠引兵出沃野，应接突厥，军粮不给，诸军忧之，计无所出。忠乃招诱稽胡酋长咸在坐，诈使河州刺史王杰勒兵鸣鼓而至，曰：「大冢宰已平洛阳，欲与突厥共讨稽胡之不服者。」坐者皆惧，忠慰谕而遣之。于是诸胡相帅馈输，军粮塡积。属周师罢归，忠亦还。\n晋公护本无将略，是行也，又非本心，故无功，与诸将稽首谢罪。周主慰劳罢之。\n是岁，齐山东大水，饥死者不可胜计。\n宕昌王梁弥定屡寇周边，周大将军田弘讨灭之，以其地置宕州。\n六年春正月癸卯，齐以任城王湝为大司马。\n齐主如晋阳。\n二月辛丑，周遣陈公纯、许公贵、神武公窦毅、南阳公杨荐等备皇后仪衞行殿，幷六宫百二十人，诣突厥可汗牙帐逆女。毅，炽之兄子也。\n丙寅，周以柱国安武公李穆为大司空，绥德公陆通为大司寇。\n壬申，周主如岐州。\n夏四月甲寅，以安成王顼为司空。\n顼以帝弟之重，势倾朝野。直兵鲍僧睿，恃顼势为不法，御史中丞徐陵为奏弹之，从南台官属引奏案而入。上见陵章服严肃，为敛容正坐。陵进读奏版，时顼在殿上侍立，仰视上，流汗失色。陵遣殿中御史引顼下殿。上为之免顼侍中、中书监。朝廷肃然。\n丙午，齐大将军东安王娄睿坐事免。\n齐著作郎祖珽，有文学，多技艺，而疏率无行。尝为高祖中外府功曹，因宴失金叵罗，于珽髻上得之；又坐诈盗官粟三千石，鞭二百，配甲坊。显祖时，珽为秘书丞，盗《华林遍略》，及有他赃，当绞，除名为民。显祖虽憎其数犯法，而爱其才伎，令直中书省。\n世祖为长广王，珽为胡桃油献之，因言「殿下有非常骨法。孝徵梦殿下乘龙上天。」王曰：「若然，当使兄大富贵。」及卽位，擢拜中书侍郎，迁散骑常侍。与和士开共为奸谄。\n珽私说士开曰：「君之宠幸，振古无比。宫车一日晚驾，欲何以克终？」士开因从问计。珽曰：「宜说主上云：『文襄、文宣、孝昭之子，俱不得立，今宜令皇太子早践大位，以定君臣之分。』若事成，中宫、少主必皆德君，此万全计也。请君微说主上令粗解，珽当自外上表论之。」士开许诺。\n会有彗星见。太史奏云：「彗，除旧布新之象，当有易主。」珽于是上书言：「陛下虽为天子，未为极贵，宜传位东宫，且以上应天道。」幷上魏显祖禅子故事。齐主从之。\n丙子，使太宰段韶持节奉皇帝玺绶，传位于太子纬。太子卽皇帝位于晋阳宫，大赦，改元天统。又诏以太子妃斛律氏为皇后。于是羣公上世祖尊号为太上皇帝，军国大事咸以闻。使黄门侍郎冯子琮、尚书左丞胡长粲辅导少主，出入禁中，专典敷奏。子琮，胡后之妹夫也。\n祖珽拜秘书监，加仪同三司，大被亲宠，见重二宫。\n丁丑，齐以贺拔仁为太师，侯莫陈相为太保，冯翊王润为司徒，赵郡王睿为司空，河南王孝琬为尚书令。戊寅，以瀛州刺史尉粲为太尉，斛律光为大将军，东安王娄睿为太尉，尚书仆射赵彦深为左仆射。\n五月，突厥遣使至齐，始与齐通。\n六月己巳，齐主使兼散骑常侍王季高来聘。\n秋七月辛巳朔，日有食之。\n上遣都督程灵洗自鄱阳别道击周迪，破之。迪与麾下十馀人窜于山穴中，日月浸久，从者亦稍苦之。后遣人潜出临川市鱼鲑，临川太守骆牙执之，令取迪自效，因使腹心勇士随之入山。其人诱迪出猎，勇士伏于道傍，出斩之。丙戌，传首至建康。\n庚寅，周主如秦州；八月丙子，还长安。\n己卯，立皇子伯固为新安王，伯恭为晋安王，伯仁为庐陵王，伯义为江夏王。\n冬十月辛亥，周以函谷关城为通洛防，以金州刺史贺若敦为中州刺史，鎭函容。\n敦恃才负气，顾其流辈皆为大将军，敦独未得，兼以湘州之役，全军而返，谓宜受赏，翻得除名，对台使出怨言。晋公护怒，徵还，逼令自杀。临死，谓其子弼曰：「吾志平江南，今而不果，汝必成吾志。吾以舌死，汝不可不思。」因引锥刺弼舌出血以诫之。\n十一月癸未，齐太上皇至邺。\n齐世祖之为长广王也，数为显祖所捶，心常衔之。显祖每见祖珽，常呼为贼，故珽亦怨之；且欲求媚于世祖，乃说世祖曰：「文宣狂暴，何得称『文』？旣非创业，何得称『祖』？若文宣为祖，陛下万岁后当何所称？」帝从之。己丑，改諡太祖献武皇帝庙号高祖，献明皇后为武明皇后。令有司更议文宣諡号。\n十二月乙卯，封皇子伯礼为武陵王。\n壬戌，齐上皇如晋阳。\n庚午，齐改諡文宣皇帝为景烈皇帝，庙号威宗。\n天康元年，\n春正月己卯，日有食之。\n癸未，周大赦，改元天和。\n辛卯，齐主祀圜丘；癸巳，祫太庙。\n丙申，齐以吏部尚书尉瑾为右仆射。\n己亥，周主耕藉田。\n庚子，齐主如晋阳。\n周遣小载师杜杲来聘。\n二月庚戌，齐上皇还邺。\n丙子，大赦，改元。\n三月己卯，以安成王顼为尚书令。\n丙午，周主祀南郊。夏四月辛亥，大雩。\n上不豫，台阁衆事，并令尚书仆射到仲举、五兵尚书孔奂共决之。奂，琇之之曾孙也。疾笃，奂、仲举与司空·尚书令·扬州刺史安成王顼、吏部尚书袁枢、中书舍人刘师知入侍医药。枢，君正之子也。太子伯宗柔弱，上忧其不能守位，谓顼曰：「吾欲遵太伯之事。」顼拜伏泣涕，固辞。上又谓仲举、奂等曰：「今三方鼎峙，四海事重，宜须长君。朕欲近则晋成，远隆殷法，卿等宜遵此意。」孔奂流涕对曰：「陛下御膳违和，痊复非久。皇太子春秋鼎盛，圣德日跻。安成介弟之尊，足为周旦。若有废立之心，臣等愚，诚不敢闻诏。」上曰：「古之遗直，复见于卿。」乃以奂为太子詹事。\n臣光曰：夫人臣之事君，宜将顺其美，正救其恶。孔奂在陈，处腹心之重任，决社稷之大计，茍以世祖之言为不诚，则当如窦婴面辩，袁盎廷争，防微杜渐以绝觊觎之心。以为诚邪，则当请明下诏书，宣告中外，使世祖有宋宣之美，高宗无楚灵之恶。不然，谓太子嫡嗣，不可动摇，欲保辅而安全之，则当尽忠竭节，如晋之荀息，赵之肥义。柰何于君之存，则逆探其情而求合焉；及其旣没，则权臣移国而不能救，嗣主失位而不能死！斯乃奸谀之尤者，而世祖谓之遗直，以托六尺之孤，岂不悖哉！", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "上起自艰难，知民疾苦。性明察俭约，每夜刺闺取外事分判者，前后相续。敕传更签于殿中者，必投签于阶石之上，令枪然有声，曰：「吾虽眠，亦令惊觉。」\n太子卽位，大赦。五月己卯，尊皇太后曰太皇太后，皇后曰皇太后。\n乙酉，齐以兼尚书左仆射武兴王普为尚书令。\n吐谷浑龙涸王莫昌帅部落附于周，以其地为扶州。\n庚寅，以安成王顼为骠骑大将军、司徒、录尚书、都督中外诸军事。丁酉，以中军大将军、开府仪同三司徐度为司空，以吏部尚书袁枢为左仆射，吴兴太守沈钦为右仆射，御史中丞徐陵为吏部尚书。\n陵以梁末以来，选授多滥，乃为书示衆曰：「梁元帝承侯景之凶荒，王太尉接荆州之祸败，故使官方，穷此纷杂。永安之时，圣朝草创，白银难得，黄札易营，权以官阶，代于钱绢。致令员外、常侍，路上比肩，谘议、参军，市中无数，岂是朝章固应如此！今衣冠礼乐，日富年华，何可犹作旧意非理望也！」衆咸服之。\n己亥，齐立上皇子弘为齐安王，仁固为北平王，仁英为高平王，仁光为淮南王。\n六月，齐遣兼散骑常侍韦道儒来聘。\n丙寅，葬文皇帝于永宁陵，庙号世祖。\n秋七月戊寅，周筑武功等诸城以置军士。\n丁酉，立妃王氏为皇后。\n八月，齐上皇如晋阳。\n周信州蛮冉令贤、向五子王等据巴峡反，攻陷白帝，党与连结二千馀里。周遣开府仪同三司元契、赵刚等前后讨之，终不克。九月，诏开府仪同三司陆腾督开府仪同三司王亮、司马裔讨之。\n胜军于汤口，令贤于江南据险要，置十城，远结涔阳蛮为声援，自帅精卒固守水逻城。腾召诸将问计，皆欲先取水逻，后攻江南。腾曰：「令贤内恃水逻金汤之固，外托涔阳辅车之援，资粮充实，器械精新。以我悬军，攻其严垒，脱一战不克，更成其气。不如顿军汤口，先取江南，翦其羽毛，然后进军水逻，此制胜之术也。」乃还王亮帅衆渡江，旬日，拔其八城，捕虏及纳降各千计。遂间募骁勇，数道进攻水逻。蛮帅冉伯犂、冉安西素与令贤有仇，腾说诱，赂以金帛，使为鄕导。水逻之旁有石胜城，令贤使其兄子龙眞据之。腾密诱龙眞，龙眞遂以城降。水逻衆溃，斩首万馀级，捕虏万馀口。令贤走，追获，斩之。腾积骸于水逻城侧为京观。是后羣蛮望之，辄大哭，不敢复叛。\n向五子王据石墨城，使其子宝胜据双城。水逻旣平，腾频遣谕之，犹不下。进击，皆擒之，尽斩诸向酋长，捕虏万馀口。\n信州旧治白帝，腾徙之于八陈滩北，以司马裔为信州刺史。\n小吏部陇西辛昂，奉使梁、益，且为腾督军粮。时临、信、楚、合等州，民多从乱，昂谕以祸福，赴者如归。乃令老弱负粮，壮夫拒战，咸乐为用。使还，会巴州万荣郡民反，攻围郡城，遏绝山路。昂谓其徒曰：「凶狡猖狂，若待上闻，孤城必陷。茍利百姓，专之可也。」遂募通、开二州，得三千人。倍道兼行，出其不意，直趣贼垒。贼以为大军至，望风瓦解，一郡获全。周朝嘉之，以为渠州刺史。\n冬十月，齐以侯莫陈相为太傅，任城王湝为太保，娄睿为大司马，冯翊王润为太尉，开府仪同三司韩祖念为司徒。\n庚申，帝享太庙。\n十一月乙亥，周遣使来吊。\n丙戌，周主行视武功等新城；十二月庚申，还长安。\n齐河间王孝琬怨执政，为草人而射之。和士开、祖珽谮之于上皇曰：「草人以拟圣躬也。又，前突厥至幷州，孝琬脱兜鍪扺地，云：『我岂老妪，须著此物！』此言属大家也。又，魏世谣言：『河南种谷河北生，白杨树上金鸡鸣。』河南、北者，河间也。孝琬将建金鸡大赦耳。」上皇颇惑之。\n会孝琬得佛牙，置第内，夜有光。上皇闻之，使搜之，得塡库矟幡数百，上皇以为反具，收讯。诸姬有陈氏者，无宠，诬孝琬云：「孝琬常画陛下像而哭之。」其实世宗像也。上皇怒，使武衞赫连辅玄倒鞭挝之。孝琬呼叔。上皇曰：「何敢呼我为叔！」孝琬曰：「臣神武皇帝嫡孙，文襄皇帝嫡子，魏孝静皇帝之甥，何为不得呼叔！」上皇愈怒，折其两胫而死。\n安德王延宗哭之，泪赤。又为草人，鞭而讯之曰：「何故杀我兄？」奴告之，上皇覆延宗于地，马鞭鞭之二百，几死。\n是岁，齐赐侍中、中书监元文遥姓高氏，顷之，迁尚书左仆射。\n魏末以来，县令多用厮役，由是士流耻为之。文遥以为县令治民之本，遂请革选，密择贵游子弟，发敕用之；犹恐其披诉，悉召之集神武门，令赵郡王睿宣旨唱名，厚加尉谕而遣之。齐之士人为县自此始。", "output": ["翻译内容"]}]