[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百二十九端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注宋纪十一\n世祖孝武皇帝下\n大明三年春正月己巳朔，兖州兵与魏皮豹子战不高平，兖州兵不利。\n己丑，以骠骑将军柳元景为尚书令，右仆射刘遵考为领军将军。\n己酉，魏河南公伊馛卒。\n三月乙卯，以扬州六郡为王畿；更以东扬州为扬州，徙治会稽，犹以星变故也。\n三月庚寅，以义兴太守垣阆为兖州刺史。阆，遵之子也。\n夏四月乙巳，魏主立其弟子推为京兆王。\n竟陵王诞知上意忌之，亦潜为之备；因魏人入寇，修城浚隍，聚粮治仗。诞记室参军江智渊知诞有异志，请假先还建康，上以为中书侍郎。智渊，夷之弟子也，少有操行，沈怀文每称之曰：「人所应有尽有，人所应无尽无者，其唯江智渊乎！」\n是时，道路皆云诞反。会吴郡民刘成上书称：「息道龙昔事诞，见诞在石头城修乘舆法物，习唱警跸。道龙忧惧，私与伴侣言之，诞杀道龙。」又豫章民陈谈之上书称：「弟咏之在诞左右，见诞书陛下年纪姓讳，往巫郑师怜家祝诅。咏之密以啓闻，诞诬咏之乘酒骂詈，杀之。」上乃令有司奏诞罪恶，请收付廷尉治罪。乙卯，诏贬诞爵为侯，遣之国。诏书未下，先以羽林禁兵配兖州刺史垣阆，使以之鎭为名，与给事中戴明宝袭诞。\n阆至广陵，诞未悟也。明宝夜报诞典签蒋成，使明晨开门为内应。成以告府舍人许宗之，宗之入告诞；诞惊起，呼左右及素所畜养数百人执蒋成，勒兵自衞。天将晓，明宝与阆帅精兵数百人猝至，而门不开；诞已列兵登陴，自在门上斩蒋成，赦作徒、系囚，开门击阆，杀之，明宝从间道逃还。诏内外纂严。以始兴公沈庆之为车骑大将军、开府仪同三司、南兖州刺史，将兵讨诞。甲子，上亲总禁兵顿宣武堂。\n司州刺史刘季之，诞故将也，素与都督宗慤有隙，闻诞反，恐为慤所害，委官，间道自归朝廷，至盱眙，盱眙太守郑瑗疑季之与诞同谋，邀杀之。\n沈庆之至欧阳，诞遣庆之宗人沈道愍赍书说庆之，饷以玉环刀。庆之遣道愍反，数以罪恶。诞焚郭邑，驱居民悉使入城，闭门自守，分遣书檄，邀结远近。时山阳内史梁旷，家在广陵，诞执其妻子，遣使邀旷，旷斩使拒之；诞怒，灭其家。\n诞奉表投之城外曰：「陛下信用谗言，遂令无名小人来相掩袭；不任枉酷，卽加诛翦。雀鼠贪生，仰违诏敕。今亲勒部曲，鎭捍徐、兖。先经何福，同生皇家？今有何愆，便成胡、越？陵锋蹈戈，万没岂顾；荡定之期，冀在旦夕。」又曰：「陛下宫帷之丑，岂可三缄！」上大怒，凡诞左右、腹心、同籍、期亲在建康者并诛之，死者以千数，或有家人已死，方自城内出奔者。\n庆之至城下，诞登楼谓之曰：「沈公垂白之年，何苦来此！」庆之曰：「朝廷以君狂愚，石足劳少壮故耳。」\n上虑诞奔魏，使庆之断其走路，庆之移营白土，去城十八里，又进军新亭。豫州刺史宗慤、徐州刺史刘道隆并帅衆来会；兖州刺史沈僧明，庆之兄子也，亦遣兵助庆之。先是诞诳其衆，云「宗慤助我」；慤至，绕城跃马呼曰：「我，宗慤也！」\n诞见诸军大集，欲弃城北走，留中兵参军申灵赐守广陵；自将步骑数百人，亲信并自随，声云出战，邪趋海陵道，庆之遣龙骧将军武念追之。诞行十馀里，衆皆不欲去，互请诞还城，诞曰：「我还易耳，卿能为我尽力乎？」衆皆许诺。诞乃复还，筑坛歃血以誓衆，凡府州文武皆加秩。以主簿刘琨之为中兵参军；琨之，遵考之子也。辞曰：「忠孝不得并。琨之老父在，不敢承命。」诞囚之十馀日，终不受，乃杀之。\n右衞将军垣护之、虎贲中郎将殷孝祖等击魏还，至广陵，上并使受庆之节度。庆之进营，逼广陵城。诞饷庆之食，提挈者百馀人，出自北门；庆之不开视，悉焚之。诞于城上授函表，请庆之为送，庆之曰：「我受诏讨贼，不得为汝送表。汝必欲归死朝廷，自应开门遣使，吾为汝护送。」\n东扬州刺史颜竣遭母忧，送丧还都，上恩待犹厚，竣时对亲旧有怨言，或语及朝廷得失。会王僧达得罪，疑竣谮之；将死，具陈竣前后怨望诽谤之语。上乃使御史中丞庾徽之劾奏，免竣官。竣愈惧，上啓陈谢，且请生命；上益怒，诏答曰：「卿讪讦怨愤，已孤本望；乃复过烦思虑，惧不自全，岂为下事上诚节之至邪！」乃竟陵王诞反，上遂诬竣与诞通谋，五月，收竣府廷尉，先折其足，然后赐死。妻子徙交州，至宫亭湖，复沈其男口。\n六月戊申，魏主如阴山。\n上命沈庆之为三烽于桑里，若克外城，举一烽，克内城，举两烽，擒刘诞，举三烽；玺书督趣，前后相继。庆之焚其东门，塞堑，造攻道，立行楼、土山幷诸攻具，值久雨，不得攻城。上使御史中丞庾徽之奏免庆之官，诏勿问，以激之。自四月至于秋七月，雨止，城犹未拔。上怒，命太史择日，将自济江讨诞；太宰义恭固谏，乃止。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "沈庆之帅衆攻城，身先士卒，亲犯矢石，乙巳，克其外城；乘胜而进，又克小城。诞闻兵入，走趋后园，队主沈胤之等追及之，击伤诞，坠水，引出，斩之。诞母、妻皆自杀。\n上闻广陵平，出宣阳门，敕左右皆呼万岁。侍中蔡兴宗陪辇，上顾曰：「卿何独不呼？」兴宗正色曰：「陛下今日正应涕泣行诛，岂得皆称万岁！」上不悦。\n诏贬诞姓留氏；广陵城中士民，无大小悉命杀之。沈庆之请自五尺以下全之，其馀男子皆死，女子以为军赏；犹杀三千馀口。长水校尉宗越临决，皆先刳肠抉眼，或笞面鞭腹，苦酒灌创，然后斩之，越对之，欣欣若有所得。上聚其首于石头南岸为京观，侍中沈怀文谏，不听。\n初，诞自知将败，使黄门吕昙济与左右素所信者将世子景粹匿于民间，谓曰：「事若不济，思相全脱；如其不免，可深埋之。」各分以金宝赍送。旣出门，并散走；唯昙济不去，携负景粹十馀日，捕得，斩之。\n临川内史羊璇坐与诞素善，下狱死。\n擢梁旷为后将军，赠刘琨之给事黄门侍郎。\n蔡兴宗奉旨慰劳广陵。兴宗与范义素善，收敛其尸，送丧归豫章。上谓曰：「卿何敢故触王宪？」兴宗抗对曰：「陛下自杀贼，臣自葬故交，何不可之有！」上有慙色。\n宗越治军严，善为营陈。每数万人止顿，越自骑马行前，使军人随其后，马止营合，未尝参差。\n辛未，大赦。\n丙子，以丹杨尹刘秀之为尚书右仆射。\n丙戌，以南兖州刺史沈庆之为司空，刺史如故。\n八月庚戌，魏主如云中；壬戌，还平城。\n九月壬辰，筑上林苑于玄武湖北。\n初，晋人筑南郊坛于巳位，尚书右丞徐爰以为非礼，诏徙于牛头山西，直宫城之午位。及废帝卽位，以旧地为吉，复还故处。帝又命尚书左丞荀万秋造五路，依金根车，加羽葆盖。\n四年春正月甲子朔，魏大赦，改元和平。\n乙亥，上耕籍田，大赦。\n己卯，诏祀郊庙，初乘玉路。\n庚寅，立皇子子勋为晋安王，子房为寻阳王，子顼为历阳王，子鸾为襄阳王。\n魏散骑侍郎冯阐来聘。\n二月，魏衞将军乐安王良讨河西叛胡。\n三月，魏人寇北阴平，朱提太守杨归子击破之。\n甲申，皇后亲桑于西郊，皇太后观礼。\n夏四月，魏太后常氏殂。五月癸丑，魏葬昭太后于鸣鸡山。\n丙戌，尚书左仆射褚湛之卒。\n吐谷浑王拾寅两受宋、魏爵命，居止出入，拟于王者，魏人忿之。定阳侯曹安表言：「拾寅今保白兰，若分军出其左右，必走保南山，不过十日，人畜乏食，可一举而定。」六月甲午，魏遣征西大将军阳平王新成等督统万、高平诸军出南道，南郡公中山李惠等督凉州诸军出北道，以击吐谷浑。\n魏崔浩之诛也，史官遂废，至是复置。\n河西叛胡诣长安首罪，魏遣使者安慰之。\n秋七月，遣使如魏。\n甲戌，开府仪同三司何尚之卒。\n壬午，魏主如河西。\n魏军至西平，吐谷浑王拾寅走保南山。九月，魏军济河追之，会疾疫，引还，获杂畜三十馀万。\n庚午，魏主还平城。\n丁亥，徙襄阳王子鸾为新安王。\n冬十月庚寅，诏沈庆之讨缘江蛮。\n前庐陵内史周朗，言事切直，上衔之，使有司奏朗居母丧不如礼，传送宁州，于道杀之。朗之行也，侍中蔡兴宗方在直，请与朗别；坐白衣领职。\n十一月，魏散骑常侍卢度世等来聘。\n是岁，上徵青、冀二州刺史颜师伯为侍中。师伯以谄佞被亲任，羣臣莫及，多纳货贿，家累千金。上尝与之樗蒲，上掷得雉，自谓必胜；师伯次掷，得卢，上失色。师伯遽敛子曰：「几作卢！」是日，师伯一输百万。\n柔然攻高昌，杀沮渠安周，灭沮渠氏，以阚伯周为高昌王。高昌称王自此始。\n五年春正月戊午朔，朝贺。雪落太宰义恭衣，有六出，义恭奏以为瑞；上悦。义恭以上猜暴，惧不自容，每卑辞逊色，曲意祗奉；由是终上之世，得免于祸。\n二月辛卯，魏主如中山；丙午，至邺，遂如信都。\n三月，遣使如魏。\n魏主发幷、肆州民五千人治河西猎道；辛巳，还平城。\n夏四月癸巳，更以西阳王子尚为豫章王。\n庚子，诏经始明堂，直作大殿于丙、己之地，制如太庙，唯十有二间为异。\n雍州刺史海陵王休茂，年十七，司马新野庾深之行府事。休茂性急，欲自专处决，深之及主帅每禁之，常怀念恨。左右张伯超有宠，多罪恶，主帅屡责之。伯超惧，说休茂曰：「主帅密疏官过失，欲以啓闻，如此恐无好。」休茂曰：「为之柰何？」伯超曰：「惟有杀行事及主帅，举兵自衞。此去都数千里，纵大事不成，不失入虏中为王。」休茂从之。\n丙午夜，休茂与伯超等帅夹毂队，杀典签杨庆于城中，出金城，杀深之及典签戴双；徵集兵衆，建牙驰檄，使佐吏上己为车骑大将军，开府仪同三司，加黄钺。侍读博士荀诜谏，休茂杀之。伯超专任军政，生杀在己，休茂左右曹万期挺身斫休茂，不克而死。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "上自卽位以来，抑黜诸弟；旣克广陵，欲更峻其科。沈怀文曰：「汉明不使其子比光武之子，前史以为美谈。陛下旣明管、蔡之诛，愿崇唐、衞之寄。」及襄阳平，太宰义恭探知上指，请裁抑诸王，不使任边州，及悉输器甲，禁绝宾客；沈怀文固谏以为不可，乃止。\n上畋游无度，尝出，夜还，敕开门。侍中谢庄居守，以棨信或虚，执不奉旨，须墨敕乃开。上后因燕饮，从容曰：「卿欲效郅君章邪？」对曰：「臣闻王者祭祀、畋游，出入有节。今陛下晨往宵归，臣恐不逞之徒，妄生矫诈，是以伏须神笔，乃敢开门耳。」\n魏大旱，诏：「州郡境内，神无大小，悉洒扫致祷；俟丰登，各以其秩祭之。」于是羣祀之废者皆复其旧。\n秋七月戊寅，魏主立其弟小新成为济阳王，加征东大将军，鎭平原；天赐为汝阴王，加征南大将军，鎭虎牢；万寿为乐浪王，加征北大将军，鎭和龙；洛侯为广平王。\n壬午，魏主巡山北；八月丁丑，还平城。\n戊子，立皇子子仁为永嘉王，子眞为始安王。\n九月甲寅朔，日有食之。\n沈庆之固让司空，柳元景固让开府仪同三司，诏许之；仍命庆之朝会位次司空，俸禄依三司，元景在从公之上。\n庆之目不知书，家素富，产业累万金，童奴千计，再献钱千万，谷万斛。先有四宅，又有园舍在娄湖；庆之一夕携子孙及中表亲戚徙居娄湖，以四宅输官。庆之多畜妓妾，优游无事，尽意欢娱，非朝贺不出门；车马率素，从者不过三五人，遇之者不知其为三公也。\n甲戌，移南豫州治于湖。丁丑，以浔阳王子房为南豫州刺史。\n闰月戊子，皇太子妃何氏卒，諡曰献妃。\n壬寅，更以历阳王子顼为临海王。\n冬十月甲寅，以南徐州刺史刘延孙为尚书左仆射，右仆射刘秀之为雍州刺史。\n乙卯，以新安王子鸾为南徐州刺史。子鸾母殷淑仪，宠倾后宫，子鸾爱冠诸子，凡为上所眄遇者，莫不入子鸾之府。及为南徐州，割吴郡以属之。\n初，巴陵王休若为北徐州刺史，以山阴张岱为谘议参军，行府、州、国事。后临海王子顼为广州，豫章王子尚为扬州，晋安王子勋为南兖州，岱历为三府谘议、三王行事，与典签、主帅共事，事举而情不相失。或谓岱曰：「主王旣幼，执事多门，而每能缉和公私，云何致此？」岱曰：「古人言：『一心可以事百君。』我为政端平，待物以礼，悔吝之事，无由而及；明暗短长，更是才用之多少耳。」及子鸾为南徐州，复以岱为别驾、行事。岱，永之弟也。\n魏员外散骑常侍游明根等来聘。明根，雅之从祖弟也。\n魏广平王洛侯卒。\n十二月壬申，以领军将军刘遵考为尚书右仆射。\n甲戌，制民户岁输布四匹。\n是岁，诏士族杂婚者皆补将吏。士族多避役逃亡，乃严为之制，捕得卽斩之，往往奔窜湖山为盗贼。沈怀文谏，不听。\n六年春正月癸未，魏乐浪王万寿卒。\n辛卯，上初祀五帝于明堂，大赦。\n丁未，策秀、孝于中堂。扬州秀才顾法对策曰：「源清则流洁，神圣则刑全。躬化易于上风，体训速于草偃。」上览之，恶其谅也，\n二月乙卯，复百官禄。\n三月庚寅，立皇子子元为邵陵王。\n初，侍中沈怀文，数以直谏忤旨。怀文素与颜竣、周朗善，上谓怀文曰：「竣若知我杀之，亦当不敢如此。」怀文嘿然。侍中王彧，言次称竣、朗人才之美，怀文与相酬和，颜师伯以白上，上益不悦。上尝出射雉，风雨骤至，怀文与王彧、江智渊约相与谏。会召入雉场，怀文曰：「风雨如此，非圣躬所宜冒。」彧曰：「怀文所啓，宜从。」智渊未及言，上注弩作色曰：「卿欲效颜竣邪，何以恒知人事！」又曰：「颜竣小子，恨不先鞭其面！」每上燕集，在坐者皆令沈醉，嘲谑无度。怀文素不饮酒，又不好戏调，上谓故欲异己。谢庄尝戒怀文曰：「卿每与人异，亦何可久！」怀文曰：「吾少来如此，岂可一朝而变！非欲异物，性所得耳。」上乃出怀文为晋安王子勋征虏长史，领广陵太守。\n怀文诣建康朝正，事毕遣还，以女病求申期，至是犹未发；免官，禁锢十年。怀文卖宅，欲还东，上闻，大怒，收府廷尉，丁未，赐怀文死。怀文三子，澹、渊、冲，行哭为怀文请命，见者伤之。柳元景欲救怀文，言于上曰：「沈怀文三子，涂炭不可见；愿陛下速正其罪。」上竟杀之。\n夏四月，淑仪殷氏卒。追拜贵妃，諡曰宣。上痛悼不已，精神为之罔罔，颇废政事。\n五月壬寅，太宰义恭解领司徒。\n六月辛酉，东昌文穆公刘延孙卒。\n庚午，魏主如阴山。\n魏石楼胡贺略孙反，长安鎭将陆眞讨平之。眞讨平之，卒城而还。\n秋七月壬寅，魏主如河西。\n乙未，立皇子子云为晋陵王；是日卒，諡曰孝。\n初，晋庾冰议使沙门敬王者，桓玄复述其议，并不果行，至是，上使有司奏曰：「儒、法枝派，名、墨条分，至于崇亲严上，厥猷靡爽。唯浮图为敎，反经提传，拘文蔽道，在末弥扇。夫佛以谦卑自牧，忠虔为道，宁有屈膝四辈而简礼二亲，稽颡耆腊而直体万乘者哉！臣等参议，以为沙门接见，比当尽虔；礼敬之容，依其本俗。」九月戊寅，制沙门致敬人主。及废帝卽位，复旧。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "冬十月壬申，葬宣贵妃于龙山。凿冈通道数十里，民不堪役，死亡甚衆；自江南葬埋之盛，未之有也。又为之别立庙。\n魏员外散骑常侍游明根等来聘。\n辛巳，加尚书令柳元景司空。\n壬寅，魏主还平城。\n南徐州从事史范阳祖冲之上言，何承天历疏舛犹多，更造新历，以为：「旧法，冬至日有定处，未盈百载，辄差二度。今令冬至日度，岁岁微差，将来久用，无烦屡改。又，子为辰首，位在正北；虚为北方列宿之中。今历，上元日度，发自虚一。又，日辰之号，甲子为先；今历，上元岁在甲子。又，承天法，日、月、五星各自有元。今法，交会、迟疾，悉以上元岁首为始。」上令善历者难之，不能屈。会上晏驾，不果施行。\n七年春正月丁亥，以尚书右仆射王僧朗为太常，衞将军颜师伯为尚书仆射。\n上每因晏集，使羣臣自相謿讦以为乐。吏部郎江智渊素恬雅，渐不会旨。尝使智渊以王僧朗戏其子彧。智渊正色曰：「恐不宜有此戏！」上怒曰：「江僧安痴人，痴人自相惜。」僧安，智渊之父也。智渊伏席流涕，由是恩宠大衰。又议殷贵妃諡曰怀，上以为不尽美，甚衔之。他日与羣臣乘马至贵妃墓，举鞭指墓前石柱，谓智渊曰：「此上不容有『怀』字！」智渊益惧，竟以忧卒。\n己丑，以尚书令柳元景为骠骑大将军、开府仪同三司。\n二月甲寅，上巡南豫、南兖二州；丁卯，校猎于乌江；壬戌，大赦；甲子，如瓜步山；壬申，还建康。\n夏四月甲子，诏曰：「自非临军战陈，并不得专杀；其罪应重辟者，皆先上须报；违犯者以杀人论。」\n五月丙子，诏曰：「自今刺史、守宰，动民兴军，皆须手诏施行；唯边隅外警及奸衅内发，变起仓猝者，不从此例。」\n戊辰，以左民尚书蔡兴宗、左衞将军袁粲为吏部尚书。粲，淑之兄子也。\n上好狎侮羣臣，自太宰义恭以下，不免秽辱。常呼金紫光禄大夫王玄谟为老伧，仆射刘秀之为老悭，颜师伯为齴；其馀短、长、肥、瘦，皆有称目。黄门侍郎宗灵秀体肥，拜起不便，每至集会，多所赐与，欲其瞻谢倾踣，以为欢笑。又宠一昆仑奴，令以杖击羣臣，尚书令柳元景以下皆不能免；唯惮蔡兴宗方严，不敢侵媟。颜师伯谓仪曹郎王耽之曰：「蔡尚书常免昵戏，去人实达。」耽之曰：「蔡豫章昔在相府，亦以方严不狎，武帝宴私之日，未尝相召。蔡尚书今日可谓能负荷矣。」\n壬寅，魏主如阴山。\n六月戊辰，以秦郡太守刘德愿为豫州刺史。德愿，怀愼之子也。\n上旣葬殷贵妃，数与羣臣至其墓，谓德愿曰：「卿哭贵妃，悲者当厚赏。」德愿应声恸哭，抚膺擗踊，涕泗交流。上甚悦，故用豫州刺史以赏之。上又令医术人羊志哭贵妃，志亦呜咽极悲。他日有问志者曰：「卿那得此副急泪？」志曰：「我尔日自哭亡妾耳。」\n上为人，机警勇决，学问博洽，文章华敏；省读书奏，能七行俱下。又善骑射，而奢欲无度。自晋氏渡江以来，宫室草创，朝宴所临，东、西二堂而已。晋孝武末，始作清暑殿。宋兴，无所增改。上始大修宫室，土木被锦绣，嬖妾幸臣，赏赐倾府藏。坏高祖所居阴室，于其处起玉烛殿，与羣臣观之。牀头有土障，壁上挂葛灯笼，麻蝇拂。侍中袁顗因盛称高祖俭素之德。上不答，独曰：「田舍公得此，已为过矣。」顗，淑之兄子也。\n秋八月乙丑，立皇子子孟为淮南王，子产为临贺王。\n丙寅，魏主畋于河西；九月辛巳，还平城。\n庚寅，以新安王子鸾兼司徒。\n丙申，立皇子子嗣为东平王。\n冬十月癸亥，以东海王禕为司空。\n己巳，上校猎姑孰。\n魏员外散骑常侍游明根等来聘。明根奉使三返，上以其长者，礼之有加。\n十一月癸巳，上习水军于梁山。\n十二月丙午，如历阳。\n甲寅，大赦。\n己未，太宰义恭加尚书令。\n癸亥，上还建康。\n八年春正月丁亥，魏主立其弟云为任城王。\n戊子，以徐州刺史新安王子鸾领司徒。\n夏闰五月壬寅，太宰义恭领太尉。\n上末年尤贪财利，刺史、二十石罢还，必限使献奉，又以蒲戏取之，要今罄尽乃止。终日酣饮，少有醒时。常凭几昏睡，或外有奏事，卽肃然整容，无复酒态。由是内外畏之，莫敢弛惰。庚申，上殂于玉烛殿。遗诏：「太宰义恭解尚书令，加中书监；以骠骑将军、南兖州刺史柳元景领尚书令，入居城内。事无巨细，悉关二公，大事与始兴公沈庆之参决；若有军旅，悉委庆之；尚书中事，委仆射颜师伯；外监所统，委领军将军王玄谟。」是日，太子卽皇帝位，年十六；大赦。吏部尚书蔡兴宗亲奉玺绶，太子受之，傲惰无戚容。兴宗出，告人曰：「昔鲁昭不戚，叔孙知其不终。家国之祸，其在此乎！」\n甲子，诏复以太宰义恭录尚书事，柳元景加开府仪同三司，领丹杨尹，解南兖州。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "秋七月己亥，以晋安王子勋为江州刺史。\n柔然处罗可汗卒，子予成立，号受罗部眞可汗，改元永康。部眞师衆侵魏；辛丑，魏北鎭游军击破之。\n壬寅，魏主如河西。高车五部相聚祭天，衆至数万。魏主亲往临视之，高车大喜。\n丙午，葬孝武皇帝于景宁陵，庙号世祖。\n庚戌，尊皇太后曰太皇太后，皇后曰皇太后。\n乙卯，罢南北二驰道，及孝建以来所改制度，还依元嘉。尚书蔡兴宗于都座慨然谓颜师伯曰：「先帝虽非盛德之主，要以道始终。三年无改，古典所贵。今殡宫始撤，山陵未远，而凡诸制度兴造，不论是非，一皆刊削，虽复禅代，亦不至尔。天下有识，当以此窥人。」师伯不从。\n太宰义恭素畏戴法兴、巢尚之等，虽受遗辅政，而引身避事，由是政归近习。法兴等专制朝权，威行近远，诏敕皆出其手；尚书事无大小，咸取决焉，义恭与颜师伯但守空名而已。\n蔡兴宗自以职管铨衡，每至上朝，辄为义恭陈登贤进士之意，又箴规得失，博论朝政。义恭性恇挠，阿顺法兴，恒虑失旨，闻兴宗言，辄战惧无答。兴宗每奏选事，法兴、尚之等辄点定回换，仅有在者。兴宗于朝堂谓义恭、师伯曰：「主上谅暗，不亲万机；而选举密事，多被删改，复非公笔，亦不知是何天子意！」数与义恭等争选事，往复论执。义恭、法兴皆恶之。左迁兴宗新昌太守；旣而以其人望，复留之建康。\n丙辰，追立何妃曰献皇后。\n乙丑，新安王子鸾解领司徒。戴法兴等恶王玄谟刚严，八月丁卯，以玄谟为南徐州刺史。\n王太后疾笃，使呼废帝。帝曰：「病人间多鬼，那可往！」太后怒，谓侍者：「取刀来，剖我腹，那得生宁馨儿！」己丑，太后殂。\n九月辛丑，魏主还平城。\n癸卯，以尚书左仆射刘遵考为特进、右光禄大夫。\n乙卯，葬文穆皇后于景宁陵。\n冬十二月壬辰，以王畿诸郡为扬州，以扬州为东扬州。癸巳，以豫章王子尚为司徒、扬州刺史。\n是岁，青州移治东阳。\n宋之境内，凡有州二十二，郡二百七十四，县千二百九十九，户九十四万有奇。东方诸郡连岁旱饥，米一升钱数百，建康亦至百馀钱，饿死什六七。", "output": ["翻译内容"]}]