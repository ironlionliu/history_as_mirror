[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第二百七十八端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注后唐纪七\n明宗圣德和武钦孝皇帝下\n长兴三年秋七月朔，朔方奏夏州党项入寇，击败之，追至贺兰山。\n己丑，加镇海、镇东军节度使钱元瓘守中书令。\n庚寅，李存緕至成都，孟知祥拜泣受诏。\n武安、静江节度使马希声以湖南比年大旱，命闭南岳及境内诸神祠门，竟不雨。辛卯，希声卒，六军使袁诠、潘约等迎镇南节度使希范于朗州而立之。\n乙未，孟知祥遣李存緕还，上表谢罪，且告福庆公主之丧。自是复称藩。\n庚子，以西京留守、同平章事李从珂为凤翔节度使。\n废武兴军，复以凤、兴、文三州隶山南西道。\n丁未，以门下侍郎、同平章事赵凤同平章事，充安国节度使。\n八月庚申，马希范至长沙；辛酉，袭位。\n甲子，孟知祥令李昊为武泰赵季良等五留后草表，请以知祥为蜀王，行墨制，仍自求旌节，昊曰：「比者诸将攻取方镇，即有其地，今又自求节钺及明公封爵，然则轻重之权皆在群下矣；借使明公自请，岂不可邪！」知祥大悟，更令昊为己草表，请行墨制，补两川刺史已下；又表请以季良等五留后为节度使。\n初，安重诲欲图两川，自知祥杀李严，每除刺史，皆以东兵卫送之，小州不减五百人，夏鲁奇、李仁矩、武虔裕各数千人，皆以牙队为名。及知祥克遂、阆、利、夔、黔、梓六镇，得东兵无虑三万人，恐朝廷徵还，表请其妻子。\n吴徐知诰广金陵城周围二十里。\n初，契丹既强，寇抄卢龙诸州皆徧，幽州城门之外，虏骑充斥。每自涿州运粮入幽州，虏多伏兵于阎沟，掠取之。及赵德钧为节度使，城阎沟而戍之，为良乡县，粮道稍通。幽州东十里之外，人不敢樵牧；德钧于州东五十里城潞县而戍之，近州之民始得稼穑。至是，又于州东北百馀里城三河县以通蓟州运路，虏骑来争，德钧击却之。九月庚辰朔，奏城三河毕。边人赖之。\n壬午，以镇南节度使马希范为武安节度使，兼侍中。\n孟知祥命其子仁赞摄行军司马，兼都总辖两川牙内马步都军事。\n冬十月己酉朔，帝复遣李存緕如成都，凡剑南自节度使、刺史以下官，听知祥差署讫奏闻，朝廷更不除人；唯不遗戍兵妻子，然其兵亦不复徵也。\n秦王从荣喜为诗，聚浮华之士高辇等于幕府，与相唱和，颇自矜伐。每置酒，辄令僚属赋诗，有不如意者面毁裂抵弃。壬子，从荣入谒，帝语之曰：「吾虽不知书，然喜闻儒生讲经义，开益人智思。吾见庄宗好为诗，将家子文非素习，徒取人窃笑，汝勿效也。」\n丙辰，幽州奏契丹屯捺剌泊。\n前彰义节度使李金全屡献马，上不受，曰：「卿在镇为治何如？勿但以献马为事！」金全，吐谷浑人也。\n壬申，大理少卿康澄上书曰：「臣闻童谣非祸福之本，妖祥岂隆替之源！故雊雉升鼎而桑谷生朝，不能止殷宗之盛；神马长嘶而玉龟告兆，不能延晋祚之长。是知国家有不足惧者五，有深可畏者六：阴阳不调不足惧，三辰失行不足惧，小人讹言不足惧，山崩川涸不足惧，蟊贼伤稼不足惧；贤人藏匿深可畏，四民迁业深可畏，上下相徇深可畏，廉耻道消深可畏，毁誉乱真深可畏，直言蔑闻深可畏。不足惧者，愿陛下存而勿论；深可畏者，愿陛下修而靡忒。」优诏奖之。\n秦王从荣为人鹰视，轻佻峻急；既判六军诸卫事，复参朝政，多骄纵不法。初，安重诲为枢密使，上专属任之。从荣及宋王从厚自襁褓与之亲狎，虽典兵，常为重诲所制，畏事之。重诲死，王淑妃与宣徽使孟汉琼宣传帝命，范延光、赵延寿为枢密使，从荣皆轻侮之。河阳节度使、同平章事石敬瑭兼六军诸卫副使，其妻永宁公主与从荣异母，素相憎疾。从荣以从厚声名出己右，尤忌之；从厚善以卑弱奉之，故嫌隙不外见。石敬瑭不欲与从荣共事，常思外补以避之。范延光、赵延寿亦虑及祸，屡辞机要，请与旧臣迭为之，上不许。会契丹欲入寇，上命择帅臣镇河东，延光、延寿皆曰：「当今师臣可往者独石敬瑭、康义诚耳。」敬瑭亦愿行，上即命除之。既受诏，不落六军副使，敬瑭复辞，上乃以宣徽使朱弘昭知山南东道，代义诚诣阙。\n十一月辛巳，以三司使孟鹄为忠武节度使，以忠武节度使冯贇充宣徽南院使，判三司。鹄本刀笔吏，与范延光乡里厚善，数年间引擢至节度使；上虽知其太速，然不能违也。\n乙酉，上以胡寇浸逼北边，命趣议河东帅；石敬瑭欲之，而范延光、赵延寿欲用康义诚，议久不决。权枢密直学士李崧以为非石太尉不可，延光曰：「仆亦累奏用之，上欲留之宿卫耳。」会上遣中使趣之，众乃从崧议。丁亥，以石敬瑭为北京留守、河东节度使，兼大同、振武、彰国、威塞等军蕃汉马步总管，加兼侍中。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "吴以诸道都统徐知诰为大丞相、太师，加领得胜节度使；知诰辞丞相、太师。\n大同节度使张敬达聚兵要害，契丹竟不敢南下而还。敬达，代州人也。\n蔚州刺史张彦超本沙陀人，尝为帝养子，与石敬瑭有隙；闻敬瑭为总管，举城附于契丹，契丹以为大同节度使。\n石敬瑭至晋阳，以部将刘知远、周緕为都押衙，委以心腹；军事委知远，帑藏委緕。緕，晋阳人也。\n十二月戊午，以康义诚为河阳节度使，兼侍卫亲军马步都指挥使；以朱弘昭为山南东道节度使。\n是岁，汉主立其子耀枢为雍王，龟图为康王，弘度为宾王，弘熙为晋王、弘昌为越王，弘弼为齐王，弘雅为韶王，弘泽为镇王，弘操为万王，弘杲为循王，弘暐为思王，弘邈为高王，弘简为同王，弘建为益王，弘济为辩王，弘道为贵王，弘昭为宜王，弘政为通王，弘益为定王；未几，徙弘度为秦王。\n四年春正月戊子，加秦王从荣守尚书令，兼侍中。庚寅，以端明殿学士归义刘昫为中书侍郎、同平章事。\n闽人有言真封宅龙见者，更命其宅曰龙跃宫。遂诣宝皇宫受册，备仪卫，入府，即皇帝位，国号大闽，大赦，改元龙启；更名璘。追尊父祖，立五庙。以其僚属李敏为左仆射、门下侍郎，其子节度副使继鹏为右仆射、中书侍郎，并同平章事；以亲吏吴勖为枢密使。唐册礼使裴杰、程侃适至海门，闽主以杰为如京使；侃固求北还，不许。闽主自以国小地僻，常谨事四邻，由是境内差安。\n二月戊申，孟知祥墨制以赵季良等为五镇节度使。\n凉州大将拓跋承谦及耆老上表，请以权知留后孙超为节度使。上问使者：「超为何人？」对曰：「张义潮在河西，朝廷以天平军二千五百人戍凉州，自黄巢之乱，凉州为党项所隔，郓人稍稍物故皆尽，超及城中之人皆其子孙也。」\n乙卯，以马布范为武安、武平节度使，兼中书令。\n戊午，定难节度使李仁福卒；庚申，军中立其子彝超为留后。\n癸亥，以孟知祥为东西川节度使、蜀王。\n先是，河西诸镇皆言李仁福潜通契丹，朝廷恐其与契丹连兵，并吞河右，南侵关中，会仁福卒，三月癸未，以其子彝超为彰武留后，徙彰武节度使安从进为定难留后，仍命静塞节度使药彦稠将兵五万，以宫苑使安重益为监军，送从进赴镇。从进，索葛人也。\n乙酉，始下制除赵季良等为五镇节度使。\n丁亥，敕谕夏、银、绥、宥将士吏民，以「夏州穷边，李彝超年少，未能捍御，故使之延安，从命则有李从曮、高允韬富贵之福，违命则有王都、李匡宾覆族之祸。」夏四月，彝超上言，为军士百姓拥留，未得赴镇，诏遣使趣之。\n言事者请为亲王置师傅，宰相畏秦王从荣，不敢除人，请令王自择。秦王府判官、太子詹事王居敏荐兵部侍郎刘瓒于从荣，从荣表请之。癸丑，以瓒为秘书监、秦王傅，前襄州支使山阳鱼崇远为记室。瓒自以左迁，泣诉，不得免。王府参佐皆新进少年，轻脱谄谀，瓒独从容规讽，从荣不悦。瓒虽为傅，从荣一概以僚属待之，瓒有难色；从荣觉之，自是戒门者勿为通，月听一至府，或竟日不召，亦不得食。\n李彝超不奉诏，遣其兄阿罗王守青岭门，集境内党项诸胡以自救。药彦稠等进屯芦关，彝超遣党项抄粮运及攻具，官军自芦关退保金明。\n闽主璘立子继鹏为福王，充宝皇宫使\n五月戊寅，立皇子从珂为潞王，从益为许王，从子天平节度使从温为兖王，护国节度使从璋为洋王，成德节度使从敏为泾王。\n庚辰，闽地震，闽主璘避位修道，命福王继鹏权总万机。初，闽王审知性节俭，府舍皆庳陋；至是，大作宫殿，极土木之盛。\n甲申，帝暴得风疾；庚寅，小愈，见群臣于文明殿。\n壬辰夜，夏州城上举火，比明，杂虏数千骑救之，安从进遣先锋使宋温击走之。\n吴宋齐丘劝徐知诰徙吴主都金陵。\n帝旬日不见群臣，都人忷惧，或潜窜山野，或寓止军营。秋七月庚辰，帝力疾御广寿殿，人情始安。\n安从进攻夏州。州城赫连勃勃所筑，坚如铁石，斸凿不能入。又党项万馀骑徜徉四野，抄掠粮饷，官军无所刍牧。山路险狭，关中民输斗粟束笹费钱数缗，民间困竭不能供。李彝超兄弟登城谓从进曰：「夏州贫瘠，非有珍宝蓄积可以充朝廷贡赋也；但以祖父世守此土，不欲失之。蕞尔孤城，胜之不武，何足烦国家劳费如此！幸为表闻，若许其自新，或使之征伐，愿为众先。」上闻之，任午，命从进引兵还。\n其后有知李仁福阴事者，云：「仁福畏朝廷除移，扬言结契丹为援，契丹实不与之通也；致朝廷误兴是役，无功而还。」自是夏州轻朝廷，每有叛臣，必阴与之连以邀赂遗。上疾久未平，征夏州无功，军士颇有流言，乙酉，赐在京诸军优给有差；既赏傁无名，士卒由是益骄。\n丁亥，赐钱元瓘爵吴王。元瓘于兄弟甚厚，其兄中吴、建武节度使元褄自苏州入见，元瓘以家人礼事之，奉觞为寿，曰：「此兄之位也，而小子居之，兄之赐也。」元褄曰：「先王择贤而立之，君臣位定，元褄知忠顺而已。」因相与对泣。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "帝以工部尚书卢文纪、礼部郎中吕琦为蜀王册礼使，并赐蜀王一品朝服。知祥自作九旒冕，九章衣，车服旌旗皆拟王者。八月乙巳朔，文纪等至成都。戊申，知祥服兖冕，备仪卫诣驿，降阶北面受册，升玉辂，至府门，乘步辇以归。文纪，简求之孙也。\n戊申，群臣上尊号曰圣明神武广道法天文德恭孝皇帝，大赦。在京及诸道将士各等第优给。时一月之间再行优给，由是用度益窘。\n太仆少卿何泽见上寝疾，秦王从荣权势方盛，冀己复进用，表请立从荣为太子。上览表泣下，私谓左右曰：「群臣请立太子，朕当归老太原旧第耳。」不得已，丙戍，诏宰相枢密使议之。丁卯，从荣见上，言曰：「窃闻有奸人请立臣为太子；臣幼少，且愿学治军民，不愿当此名。」上曰：「群臣所欲也。」从荣退，见范延光、赵延寿曰：「执政欲以吾为太子，是欲夺我兵柄，幽之东宫耳。」延光等知上意，且惧从荣之言，即具以白上；辛未，制以从荣为天下兵马大元帅。\n九月甲戌朔，吴主立德妃王氏为皇后。\n戊寅，加范延光、赵延寿兼侍中。\n癸未，中书奏节度使见元帅仪，虽带平章事，亦以军礼廷参，从之。\n帝欲加宣徽使、判三司冯贇同平章事；贇父名章，执政误引故事，庚寅，加贇同中书门下二品，充三司使。\n秦王从荣请严卫、捧圣步骑两指挥为牙兵。每入朝，从数百骑，张弓挟矢，驰骋衢路；令文士试草檄淮南书，陈己将廓清海内之意。从荣不快于执政，私谓所亲曰：「吾一旦南面，必族之。」范延光、赵延寿惧，屡求外补以避之。上以为见己病而求去，甚怒，曰：「欲去自去，奚用表为！」齐国公主复为延寿言于禁中，云「延寿实有疾，不堪机务。」丙申，二人复言于上曰：「臣等非敢惮劳，愿与勋旧迭为之。亦不敢俱去，愿听一人先出。若新人不称职，复召臣，臣即至矣。」上乃许之。戊戌，以延寿为宣武节度使；以山南东道节度使朱弘昭为枢密使、同平章事。制下，弘昭复辞，上叱之曰：「汝辈皆不欲在吾侧，吾蓄养汝辈何为！」弘昭乃不敢言。\n吏部侍郎张宝泛海使杭州，船坏，水工以小舟济之，风飘至天长；从者二百人，所存者五人。吴主厚礼之，资以从者仪服钱币数万，仍为之牒钱氏，使于境上迎候。文宝独受饮食，馀皆辞之，曰：「本朝与吴久不通问，今既非君臣，又非宾主，若受兹物，何辞以谢！」吴主嘉之，竟达命于杭州而还。\n庚子，以前义成节度使李赞华为昭信节度使，留洛阳食其俸。\n辛丑，诏大元帅从荣位在宰相上。\n吴徐知诰以国中水火屡为灾，曰：「兵民困苦，吾安可独乐！」悉纵遣侍妓，取乐器焚之。\n闽内枢密使薛文杰说闽王抑挫诸宗室；从子继图不胜忿，谋反，坐诛，连坐者千馀人。\n冬十月乙卯，范延光、冯贇奏：西北诸胡卖马者往来如织，日用绢无虑五千匹，计耗国用什之七，请委缘边镇戍择诸胡所卖马良者给券，具数以闻。」从之。\n戊午，以前武兴节度使孙岳为三司使。\n范延光屡因孟汉琼、王淑妃以求出；庚申，以延光为成德节度使，以冯贇为枢密使。\n帝以亲军都指挥使、河阳节度使、同平章事康义诚为朴忠，亲任之。时要近之官多求出以避秦王之祸，义诚度不能自脱，乃令其子事秦王，务以恭顺持两端，冀得自全。\n权知夏州事李彝超上表谢罪，求昭雪；壬戌，以彝超为定难军节度使。\n十一月甲戌，上饯范延光，酒罢，上曰：「卿今远去，事宜尽言。」对曰：「朝廷大事，愿陛下与内外辅臣参决，勿听群小之言。」遂相泣而别。时孟汉琼用事，附之者共为朋党以蔽惑上听，故延光言及之。\n庚辰，改慎州怀化军。置保顺军于洮州，领洮、鄯等州。\n从荣自知不为时论所与，人患不自佑耳，既自知矣，而与小人谋为自全之计，此其所以败也。恐不得为嗣，与其党谋，欲以兵入侍，先制权臣。辛卯，从荣遣都押牙马处钧谓朱弘昭、冯贇曰：「吾欲帅牙兵入宫中侍疾，且备非常，当止于何所？」二人曰：「王自择之。」既而私于处钧曰：「主上万福，王宜竭心忠孝，不可妄信人浮言。」从荣怒，复遣处钧谓二人曰：「公辈殊不爱家放邪？何敢拒我！」二人患之，入告王淑妃及宣徽使孟汉琼，咸曰：「兹事不得康义诚不可济。」乃召义诚谋之，义诚竟无言，但曰：「义诚将校耳，不敢预议，惟相公所使。」弘昭疑义诚不欲众中言之，夜，邀至私第问之，其对如初。\n壬辰，从荣自河南府常服将步骑千人陈于天津桥。是日黎明，从荣遣马处钧至冯贇第，语之曰：「吾今日决入，且居兴圣宫。公辈各有宗族，处事亦宜详允，祸福在须臾耳。」又遣处钧诣康义诚，义诚曰：「王来则奉迎。」\n贇驰入右掖门，见弘昭、义诚、汉琼及三司使孙岳方聚谋于中兴殿门外，贇具道处钧之言，因让义诚曰：「秦王言『祸福在须臾』，其事可知，公勿以儿在秦府，左右顾望！主上拔擢吾辈，自布衣至将相，苟使秦王兵得入此门，置主上何地？吾辈尚有遗种乎？义诚未及对，监门白秦王已将兵至端门外。汉琼拂衣起曰：「今日之事，危及君父，公犹顾望择利邪？吾何爱馀生，当自帅兵拒之耳！」即入殿门，弘昭，贇随之，议诚不得已，亦随之入。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "从荣方据胡牀，坐桥上，遣左右召康义诚。端门已闭，叩左掖门，从门隙中窥之，见朱洪实引骑兵北来，走白从荣；从荣大惊，卸取铁掩心擐之，坐调弓矢。俄而骑兵大至，从荣走归府，僚佐皆窜匿，牙兵掠嘉善坊溃去。从荣与妃刘氏匿牀下，皇城使安从益就斩之，并杀其子，以其首献。初，孙岳颇得豫内廷密谋，冯、朱患从荣狼伉，岳尝为之极言祸福之归；康义诚恨之，至是，乘乱密遣骑士射杀之。帝闻从荣死，悲骇，几落御榻，绝而复苏者再，由是疾复剧。从荣一子尚幼，养宫中，诸将请除之，帝泣曰：「此何罪！」不得已，竟与之。癸巳，冯道帅群臣入见帝于雍和殿，帝雨泣呜咽，曰：「吾家事至此，惭见卿等！」\n宋王从厚为天雄节度使；甲午，遣孟汉琼徵从厚，且权知天雄军府事。\n丙申，追废从荣为庶人。执政共议从荣官属之罪，冯道曰：「从荣所亲者高辇、刘陟、王说而已，任赞到官才半月，王居敏、司徒诩在病告已半年，岂豫其谋！居敏尤为从荣所恶，昨举兵向阙之际，与辇、陟并辔而行，指日景曰：『来日及今，已诛王詹事矣。』自非与之同谋者，岂得一切诛之乎！」朱弘昭曰：「使从荣得入光政门，赞等当如何任使，而吾辈犹有种乎！且首从差一等耳，今首已孥戮而从皆不问，主上能不以吾辈为庇奸人乎！」冯贇力争之，始议流贬。时谘议高辇已伏诛。丁酉，元帅府判官、兵部侍郎任赞、秘书监兼王傅刘瓒、友苏瓒、记室鱼崇远、河南少尹刘陟、判官司徒诩、推官王说等八人并长流，河南巡官李浣、江文蔚等六人勒归田里，六军判官、太子詹事王居敏、推官郭晙并贬官。浣，回之族曾孙也；诩，贝州人；文蔚，建安人也。文蔚奔吴，徐知诰厚礼之。\n初，从荣失道，六军判官、司谏郎中赵远谏曰：「大王地居上嗣，当勤修令德，柰何所为如是！勿谓父子至亲为可恃，独不见恭世子、戾太子乎！」从荣怒，出为泾州判官；及从荣败，远以是知名。远，字上交，幽州人也。\n戊戌，帝殂。帝性不猜忌，与物无竞，登极之年已逾六十，每夕于宫中焚香祝天曰：「某胡人，因乱为众所推；愿天早生圣人，为生民主。」在位年谷屡丰，兵革罕用，校于五代，粗为小康。\n辛丑，宋王至洛阳。\n闽主尊鲁国太夫人黄氏为皇太后。\n闽主好鬼神，巫盛韬等皆有宠。薛文杰言于闽主曰：「陛下左右多奸臣，非质诸鬼神，不能知也。盛韬善视鬼，宜使察之。」闽主从之。文杰恶枢密使吴勖，勖有疾，文杰省之，曰：「主上以公久疾，欲罢公近密，仆言公但小苦头痛耳，将愈矣。主上或遣使来问，慎勿以他疾对也。」勖许诺。明日，文杰使韬言于闽主曰：「适见北庙崇顺王讯吴勖谋反，以铜钉钉其脑，金椎击之。」闽主以告文杰，文杰曰：「未可信也，宜遣使问之。果以头痛对，即收下狱，遣文杰及狱吏杂治之，勖自诬服，并其妻子诛之。由是国人益怒。\n吴光请兵于吴，吴信州刺史蒋延徽不俟朝命，引兵会光攻建州，闽主遣使求救于吴越。\n十二月癸卯朔，始发明宗丧，宋王即皇帝位。\n秦王从荣既死，朱洪实妻入宫，司依王氏语及秦王，王氏曰：「秦王为人子，不在左右侍疾，致人归祸，是其罪也；若云大逆，则厚诬矣。朱司徒最受王恩，当时不为之辨，惜哉！」洪实闻之，大惧，与康义诚以其语白闵帝，且言王氏私于从荣，为之詗宫中事，辛亥，赐王氏死。事连王淑妃，淑素厚于从荣，帝由是疑之。\n丙辰，以天雄左都押牙宋令询为磁州刺史。朱弘昭以诛秦王立帝为己功，欲专朝政；令询侍帝左右最久，雅为帝所亲信，弘昭不欲旧人在帝侧，故出之。帝不悦而无之何。\n孟知祥闻明宗殂，谓僚佐曰：「宋王幼弱，为政者皆胥史小人，其乱可坐俟也。」\n辛未，帝始御中兴殿。帝自终易月之制，即召学士读贞观政要、太宗实录，有致治之志；然不知其要，宽柔少断。李愚私谓同列曰：「吾君延访，鲜及吾辈，位高责重，事亦堪忧。」众惕息不敢应。\n顺化节度使、同平章事、判明州钱元簔骄纵不法，每请事于王府不获，辄上书悖慢。尝怒一吏，置铁壮炙之，臭满城郭。吴王元瓘遣牙将仰仁诠诣明州召之，仁诠左右虑元簔难制，劝为之备，仁诠不从，常服径造听事。元簔见仁诠至，股栗，遂还钱塘，幽于别第。仁诠，湖州人也。\n闽主改福州为长乐府。\n亲从都指挥使王仁达有擒王延禀之功，性慷慨，言事无所避。闽主恶之，尝私谓左右曰：「仁达智有馀，吾犹能御之，非少主臣也。」至是，竟诬以叛，族诛之。\n初，马希声、希范同日生，希声母曰袁德妃，希范母曰陈氏。希范怨希声先立不让，及嗣位，不礼于袁德妃。希声母弟希旺为亲从都指挥使，希范多遣责之；袁德妃请纳希旺官为道士，不许，解其军职，使居竹屋草门，不得预兄弟燕集。德妃卒，希旺优愤而卒。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "清泰元年，\n春正月戊寅，闵帝大赦，改元应顺。\n壬午，加河阳节度使兼侍卫都指挥使康义诚兼侍中，判六军诸卫事。\n朱弘昭，冯贇忌侍卫马军都指挥使安彦威、侍卫步军都指挥使、忠正节度使张从宾，甲申，出彦威为护国节度使，以奉圣马军都指挥使朱洪实代之；出从宾为彰义节度使，以严卫步军都指挥使皇甫遇代之。彦威，崞人；遇，真定人也。\n戊子，枢密使、同平章事朱弘昭、同中书门下二品冯贇、河东节度使兼侍中石敬瑭并兼中书令。贇以超迁太过，坚辞不受；己丑，改兼侍中。\n壬辰，以荆南节度使高从诲为南平王，武安、武平节度使马希范为楚王。\n甲午，以镇海、镇东节度使吴王元瓘为吴越王。\n吴徐知诰别治私第于金陵，乙未，迁居私第，虚府舍以待吴主。\n凤翔节度使兼侍中潞王从珂，与石敬班少从明帝征伐，有功名，得众心；朱弘昭、冯贇位望素出二人下远甚，一旦执朝政，皆忌之。明宗有疾，潞王屡遣其夫人入省侍；及明宗殂，潞王辞疾不来，使臣至凤翔者或自言伺得潞王阴事。时潞王长子重吉为控鹤都指挥使，朱、冯不欲其典禁兵，己亥，出为亳州团练使。潞王有女惠明为尼，在洛阳，亦召入禁中。潞王由是疑惧。\n吴蒋延徽败闽兵于浦城，遂围建州，闽主璘遣上军使张彦柔、骠骑大将军王延宗将兵万人救建州。延宗军及中涂士卒不进，曰：「不得薛文杰，不能讨贼。」延宗驰使以闻，国人震恐。太后及福王继鹏泣谓璘曰：「文杰盗弄国权，枉害无辜，上下怨怒久矣。今吴兵深入，士卒不进，社稷一旦倾覆，留文杰何益！」文杰亦在侧，互陈利害。璘曰：「吾无如卿何，卿自为谋。」文杰出，继鹏伺之于启圣门外，以笏击之仆地，槛车送车前，市人争持瓦砾击之。文杰善术数，自云过三日则无患。部送者闻之，倍道兼行，二日而至，士卒见之踊跃，脔食之；闽主亟遣赦之，不及。初，文杰以为古制槛车疏阔，更为之，形如木匮，攒以铁鋩，内向，动辄触之。车成，文杰首自入焉。并诛盛韬。\n蒋延徽攻建州垂克，徐知诰以延徽吴太祖之伲，与临川王蒙素善，恐其克建州奉蒙以图兴复，遣使召之。延徽亦闻闽兵及吴越兵将至，引兵归；闽人追击，败之，士卒死亡甚众，归罪于都虞候张重进，斩之。知诰贬延徽为右威卫将军，遣使求好于闽。\n闰月，以左谏议大夫唐汭、膳部郎中、知制诰陈乂皆为给事中，充枢密直学士。汭以文学从帝，历三镇在幕府。及即位，将佐之有才者，朱、冯皆斥逐之。汭性迂疏，朱、冯恐帝含怒有时而发，乃引汭于密近，以其党陈乂监之。\n丙午，尊皇后为皇太后。\n安远节度使符彦超奴王希全、任贺儿见朝廷多事，谋杀彦超，据安州附于吴，夜，叩门称有急递，彦超出至听事，二奴杀之，因以彦超之命召诸将，有不从己者辄杀之。己酉旦，副使李端帅州兵讨话之，并其党。\n甲寅，以王淑妃为太妃。\n蜀将吏劝蜀王知祥称帝；己巳，知祥即皇帝位于成都。", "output": ["翻译内容"]}]