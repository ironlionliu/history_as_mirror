[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百六十端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注梁纪十六\n高祖武皇帝十六\n太清元年，\n春正月朔，日有食之，不尽如鈎。\n壬寅，荆州刺史庐陵威王续卒。以湘东王绎为都督荆·雍等九州诸军事、荆州刺史。续素贪婪，临终，有啓遣中录事参军谢宣融献金银器千馀件，上方知其富，因问宣融曰：「王之金尽此乎？」宣融曰：「此之谓多，安可加也！大王之过如日月之食，欲令陛下知之，故终而不隐。」上意乃解。\n初，湘东王绎为荆州刺史，有微过，续代之，以状闻，自此二王不通书问。绎闻其死，入閤而跃，屧为之破。\n丙午，东魏勃海献武王欢卒。欢性深密，终日俨然，人不能测，机权之际，变化若神。制驭军旅，法令严肃。听断明察，不可欺犯。擢人受任，在于得才，茍其所堪，无问厮养；有虚声无实者，皆不任用。雅尚俭素，刀剑鞍勒无金玉之饰。少能剧饮，自当大任，不过三爵。知人好士，全护勋旧；每获敌国尽节之臣，多不之罪。由是文武乐为之用。世子澄秘不发丧，唯行台左丞陈元康知之。\n侯景自念己与高氏有隙，内不自安。辛亥，据河南叛，归于魏，颍州刺史司马世云以城应之。景诱执豫州刺史高元成、襄州刺史李密、广州刺史怀朔暴显等。遣军士二百人载仗暮入西兖州，欲袭取之，刺史邢子才觉之，掩捕，尽获之，因散檄东方诸州，各为之备，由是景不能取。\n诸将皆以景之叛由崔暹，澄不得已，欲杀暹以谢景。陈元康谏曰：「今虽四海未清，纲纪已定；若以数将在外，茍悦其心，枉杀无辜，亏废刑典，岂直上负天神，何以下安黎庶！晁错前事，愿公愼之。」澄乃止。遣司空韩轨督诸军讨景。\n辛酉，上祀南郊，大赦；甲子，祀明堂。\n三月，魏诏：「自今应宫刑者，直没官，勿刑。」\n魏以开府仪同三司若干惠为司空，侯景为太傅、河南道行台、上谷公。\n庚辰，景又遣其行台郎中丁和来，上表言：「臣与高澄有隙，请举函谷以东，瑕丘以西，豫、广、郢、荆、襄、兖、南兖、济、东豫、洛、阳、北荆、北扬等十三州内附，惟青、徐数州，仅须折简。且黄河以南，皆臣所职，易同反掌。若齐、宋一平，徐事燕、赵。」上召羣臣廷议。尚书仆射谢举等皆曰：「顷岁与魏通和，边境无事，今纳其叛臣，窃谓非宜。」上曰：「虽然，得景则塞北可清；机会难得，岂宜胶柱！」\n是岁，正月乙卯，上梦中原牧守皆以其地来降，举朝称庆。旦，见中书舍人朱异，告之，且曰：「吾为人少梦，若有梦必实。」异曰：「此乃宇宙混壹之兆也。」及丁和至，称景定计以正月乙卯，上愈神之。然意犹未决，尝独言：「我国家如金瓯，无一伤缺，今忽受景地，讵是事宜？脱致纷纭，悔之何及？」朱异揣知上意，对曰：「圣明御宇，南北归仰，正以事无机会，未达其心。今侯景分魏土之半以来，自非天诱其衷，人赞其谋，何以至此！若拒而不内，恐绝后来之望。此诚易见，愿陛下无疑。」上乃定议纳景。\n壬午，以景为大将军，封河南王，都督河南·北诸军事、大行台，承制如邓禹故事。平西谘议参军周弘正，善占候，前此谓人曰：「国数年后当有兵起。」及闻纳景，曰：「乱阶在此矣！」\n丁亥，上耕藉田。\n三月庚子，上幸同泰寺，舍身如大通故事。\n甲辰，遣司州刺史羊鸦仁督兖州刺史桓和、仁州刺史湛海珍等，将兵三万趣悬瓠，运粮食应接侯景。\n魏大赦。\n东魏高澄虑诸州有变，乃自出巡抚。留段韶守晋阳，委以军事；以丞相功曹赵彦深为大行台都官郎中。使陈元康豫作丞相欢条敎数十纸付韶及彦深，在后以次行之。临发，握彦深手泣曰：「以母、弟相托，幸明此心！」夏四月壬申，澄入朝于邺。东魏主与之宴，澄起舞，识者知其不终。\n丙子，羣臣奉赎。丁亥，上还宫，大赦，改元，如大通故事。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "五月丁酉朔，东魏大赦。\n戊戌，东魏以襄城王旭为太尉。\n高澄遣武衞将军元柱等将数万衆昼夜兼行以袭侯景，遇景于颍川北，柱等大败。景以羊鸦仁等军犹未至，乃退保颍川。\n甲辰，东魏以开府仪同三司库狄干为太师，录尚书事孙腾为太傅，汾州刺史贺拔仁为太保，司徒高隆之录尚书事，司空韩轨为司徒，青州刺史尉景为大司马，领军将军可朱浑道元为司空，仆射高洋为尚书令、领中书监，徐州刺史慕容绍宗为尚书左仆射，高阳王斌为右仆射。戊午，尉景卒。\n韩轨等围侯景于颍川。景惧，割东荆、北兖州、鲁阳、长社四城赂魏以求救。尚书左仆射于谨曰：「景少习兵，奸诈难测，不如厚其爵位以观其变，未可遣兵也。」荆州刺史王思政以为：「若不因机进取，后悔无及。」卽以荆州步骑万馀从鲁阳关向阳翟。丞相泰闻之，加景大将军兼尚书令，遣太尉李弼、仪同三司赵贵将兵一万赴颍川。\n景恐上责之，遣中兵参军柳昕奉啓于上，以为：「王旅未接，死亡交急，遂求援关中，自救目前。臣旣不安于高氏，岂见容于宇文！但螫手解腕，事不得已，本图为国，愿不赐咎！臣获其力，不容卽弃，今以四州之地为饵敌之资，已令宇文遣人入守。自豫州以东，齐海以西，悉臣控压；见有之地，尽归圣朝，悬瓠、项城、徐州、南兖，事须迎纳。愿陛下速敕境上，各置重兵，与臣影响，不使差互！」上报之曰：「大夫出境，尚有所专；况始创奇谋，将建大业，理须适事而行，随方以应。卿诚心有本，何假词费！」\n魏以开府仪同三司独孤信为大司马。\n六月戊辰，以鄱阳王范为征北将军，总督汉北征讨诸军事，击穰城。\n东魏韩轨等围颍川，闻魏李弼、赵贵等将至，乙巳，引兵还邺。侯景欲因会执弼与贵，夺其军；贵疑之，不往。贵欲诱景入营而执之，弼止之。羊鸦仁遣长史邓鸿将兵至汝水，弼引兵还长安。王思政入据颍川。景阳称略地，引兵出屯悬瓠。\n景复乞兵于魏，丞相泰使同轨防主韦法保及都督贺兰愿德等将兵助之。大行台左丞蓝田王悦言于泰曰：「侯景之于高欢，始敦鄕党之情，终定君臣之契，任居上将，位重台司；今欢始死，景遽外叛，盖所图甚大，终不为人下故也。且彼能背德于高氏，岂肯尽节于朝廷！今益之以势，援之以兵，窃恐贻笑将来也。」泰乃召景入朝。\n景阴谋叛魏，事计未成，厚抚韦法保等，冀为己用，外示亲密无猜间。每往来诸军间，侍从至少，魏军中名将，皆身自造诣。同轨防长史裴宽谓法保曰：「侯景狡诈，必不肯入关，欲托款于公，恐未可信。若伏兵斩之，此亦一时之功也。如其不尔，卽应深为之防，不得信其诳诱，自贻后悔。」法保深然之，不敢图景，但自为备而已；寻辞还所鎭。王思政亦觉其诈，密召贺兰愿德等还，分布诸军，据景七州、十二鎭。景果辞不入朝，遗丞相泰书曰：「吾耻与高澄雁行，安能比肩大弟！」泰乃遣行台郎中赵士宪悉召前后所遣诸军援景者。景遂决意来降。魏将任约以所部千馀人降于景。\n高澄将如晋阳，以弟洋为京畿大都督，留守于邺，使黄门侍郎高德政佐之。德政，颢之子也。丁丑，澄还晋阳，始发丧。\n秋七月，魏长乐武烈公若干惠卒。\n丁酉，东魏主为丞相欢举哀，服缌縗，凶礼依汉霍光故事，赠相国、齐王，备九锡殊礼。戊戌，以高澄为使持节、大丞相、都督中外诸军、录尚书事、大行台、勃海王；澄啓辞爵位。壬寅，诏太原公洋摄理军国，遣中使敦谕澄。\n庚申，羊鸦仁入悬瓠城。甲子，诏更以悬瓠为豫州，寿春为南豫州，改合肥为合州。以鸦仁为司、豫二州刺史，鎭悬瓠；西阳太守羊思达为殷州刺史，鎭项城。\n八月乙丑，下诏大举伐东魏。遣南豫州刺史贞阳侯渊明、南兖州刺史南康王会理分督诸将。渊明，懿之子；会理，续之子也。始，上欲以鄱阳王范为元帅；朱异取急在外，闻之，遽入曰：「鄱阳雄豪盖世，得人死力，然所至残暴，非吊民之材。且陛下昔登北顾亭以望，谓江右有反气，骨肉为戎首，今日之事，尤宜详择。」上默然，曰：「会理何如？」对曰：「陛下得之矣。」会理懦而无谋，所乘襻舆，施板屋，冠以牛皮。上闻，不悦。贞阳侯渊明时鎭寿阳，屡请行，上许之。会理自以皇孙，复为都督，自渊明已下，殆不对接。渊明与诸将密告朱异，追会理还，遂以渊明为都督。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "甲申，虚葬齐献武王于漳水之西；潜凿成安鼓山石窟佛寺之旁为穴，纳其柩而塞之，杀其羣匠。及齐之亡也，一匠之子知之，发石取金而逃。\n戊子，武州刺史萧弄璋攻东魏碛泉、吕梁二戍，拔之。\n或告东魏大将军澄云：「侯景有北归之志。」会景将蔡道遵北归，言「景颇知悔过」。景母及妻子皆在邺，澄乃以书谕之，语以阖门无恙，若还，许以豫州刺史终其身，还其宠妻、爱子，所部文武，更不追摄。景使王伟复书曰：「今已引二邦，扬旌北讨，熊豹齐奋；克复中原，幸自取之，何劳恩赐！昔王陵附汉，母在不归，太上囚楚，乞羹自若，矧伊妻子，而可介意！脱谓诛之有益，欲止不能，杀之无损，徒复坑戮，家累在君，何关仆也！」\n戊子，诏以景录行台尚书事。\n东魏静帝，美容仪，旅力过人，能挟石师子逾宫墙，射无不中；好文学，从容沈雅。时人以为有孝文风烈，大将军澄深忌之。\n始，献武王自病逐君之丑，事静帝礼甚恭，事无大小必以闻，可否听旨。每侍宴，俯伏上寿；帝设法会，乘辇行香，欢执香炉步从，鞠躬屛气，承望颜色，故其下奉帝莫敢不恭。\n及澄当国，倨慢顿甚，使中书黄门郎崔季舒察帝动静，大小皆令季舒知之。澄与季舒书曰：「痴人比复何似？痴势小差未？宜用心检校。」帝尝猎于邺东，驰逐如飞，监衞都督乌那罗受工伐从后呼曰：「天子勿走马，大将军嗔！」澄尝侍饮酒，举大觞属帝曰：「臣澄劝陛下酒。」帝不胜忿，曰：「自古无不亡之国，朕亦何用此生焉！」澄怒曰：「朕？朕？狗脚朕！」使崔季舒殴帝三拳，奋衣而出。明日，澄使季舒入劳帝，帝亦谢焉，赐季舒绢百匹。\n帝不堪忧辱，咏谢灵运诗曰：「韩亡子房奋，秦帝仲连耻。本自江海人，忠义动君子。」常侍、侍讲颍川荀济知帝意，乃与祠部郎中元瑾、长秋卿刘思逸、华山王大器、淮南王宣洪、济北王徽等谋诛澄。大器，鸷之子也。帝谬为敕问济曰：「欲以何日开讲？」乃诈于宫中作土山，开地道向北城。至千秋门，门者觉地下响，以告澄。澄勒兵入宫，见帝，不拜而坐，曰：「陛下何意反？臣父子功存社稷，何负陛下邪！此必左右妃嫔辈所为。」欲杀胡夫人及李嫔。帝正色曰：「自古唯闻臣反君，不闻君反臣。王自欲反，何乃责我！我杀王则社稷安，不杀则灭亡无日，我身且不暇惜，况于妃嫔！必欲弑逆，缓速在王！」澄乃下牀叩头，大啼谢罪。于是酣饮，夜久乃出。居三日，幽帝于含章堂。壬辰，烹济等于市。\n初，济少居江东，博学能文。与上有布衣之旧，知上有大志，然负气不服，常谓人曰：「会于盾鼻上磨墨檄之」。上甚不平。及卽位，或荐之于上，上曰：「人虽有才，乱俗好反，不可用也。」济上书谏上崇信佛法、为塔寺奢费，上大怒，欲集朝衆斩之；朱异密告之，济逃奔东魏。澄为中书监，欲用济为侍读，献武王曰：「我爱济，欲全之，故不用济。济入宫，必败。」澄固请，乃许之。及败，侍中杨遵彦谓之曰：「衰暮何苦复尔？」济曰：「壮气在耳！」因下辨曰：「自伤年纪摧颓，功名不立，故欲挟天子，诛权臣。」澄欲宥其死，亲问之曰：「荀公何意反？」济曰：「奉诏诛高澄，何谓反！」有司以济老病，鹿车载诣东市，幷焚之。\n澄疑谘议温子升知谨等谋，方使之作《献武王碑》，旣成，饿于晋阳狱，食弊襦而死。弃尸路隅，没其家口，太尉长史宋游道收葬之。澄谓游道曰：「吾近书与京师诸贵论及朝士，以卿僻于朋党，将为一病；今乃知卿眞是重故旧、尚节义之人，天下人代卿怖者，是不知吾心也。」九月辛丑，澄还晋阳。\n上命萧渊明堰泗水于寒山以灌彭城，俟得彭城，乃进军与侯景掎角。癸卯，渊明军于寒山，去彭城十八里，断流立堰。侍中羊侃监作堰，再旬而成。东魏徐州刺史太原王则婴城固守，侃劝渊明乘水攻彭城，不从。诸将与渊明议军事，渊明不能对，但云「临时制宜」。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "东魏大将军澄使大都督高岳救彭城，欲以金门郡公潘乐为副。陈元康曰：「乐缓于机变，不如慕容绍宗；且先王之命也。公但推赤心于斯人，景不足忧也。」时绍宗在外，澄欲召见之，恐其惊叛；元康曰：「绍宗知元康特蒙顾待，新使人来饷金；元康欲安其意，受之而厚答其书，保无异也。」乙酉，以绍宗为东南道行台，与岳、乐偕行。初，景闻韩轨来，曰：「啖猪肠儿何能为！」闻高岳来，曰：「兵精人凡。」诸将无不为所轻者。及闻绍宗来，叩鞍有惧色，曰：「谁敎鲜卑儿解遣绍宗来！若然，高王定未死邪？」\n澄以廷尉卿杜弼为军司，摄行台左丞，临发，问以政事之要、可为戒者，使录一二条。弼请口陈之，曰：「天下大务，莫过赏罚。赏一人使天下之人喜，罚一人使天下之人惧，茍二事不失，自然尽美。」澄大悦，曰：「言虽不多，于理甚要。」\n绍宗帅衆十万据橐驼岘。羊侃劝贞阳侯渊明乘其远来击之，不从，旦日，又劝出战，亦不从；侃乃帅所领出屯堰上。\n丙午，绍宗至城下，引步骑万人攻潼州刺史郭凤营，矢下如雨。渊明醉，不能起，命诸将救之，皆不敢出。北兖州刺史史胡贵孙谓谯州刺史赵伯超曰：「吾属将兵而来，本欲何为，今遇敌而不战乎？」伯超不能对。贵孙独帅麾下与东魏战，斩首二百级。伯超拥衆数千不敢救，谓其下曰：「虏盛如此，与战必败，不如全军早归。」皆曰：「善！」遂遁还。\n初，侯景常戒梁人曰：「逐北不过二里。」绍宗将战，以梁人轻悍，恐其衆不能支，一一引将卒谓之曰：「我当阳退，诱吴儿使前，尔击其背。」东魏兵实败走，梁人不用景言，乘胜深入。魏将卒以绍宗之言为信，争共掩击之，梁兵大败，贞阳侯渊明及胡贵孙、赵伯超等皆为东魏所虏，失亡士卒数万人。羊侃结陈徐还。\n上方昼寝，宦者张僧胤白朱异啓事，上骇之，遽起升舆，至文德殿阁。异曰：「韩山失律。」上闻之，恍然将坠牀。僧胤扶而就坐，乃叹曰：「吾得无复为晋家乎！」\n郭凤退保潼州，慕容绍宗进围之。十二月甲子朔，凤弃城走。\n东魏使军司杜弼作檄移梁朝曰：「皇家垂统，光配彼天，唯彼吴、越，独阻声敎。元首怀止戈之心，上宰薄兵车之命，遂解絷南冠，喻以好睦。虽嘉谋长算，爰自我始，罢战息民，彼获其利。侯景竖子，自生猜贰，远托关、陇，依凭奸僞，逆主定君臣之分，僞相结兄弟之亲，岂曰无恩，终成难养，俄而易虑，亲寻干戈。衅暴恶盈，侧首无托，以金陵逋逃之薮，江南流寓之地，甘辞卑礼，进孰图身，诡言浮说，抑可知矣。而僞朝大小，幸灾忘义，主荒于上，臣蔽于下，连结奸恶，断绝邻好，徵兵保境，纵盗侵国。盖物无定方，事无定势，或乘利而受害，或因得而更失。是以吴侵齐境，遂得句践之师，赵纳韩地，终有长平之役。矧乃鞭挞疲民，侵轶徐部，筑垒拥川，舍舟徼利。是以援枹秉麾之将，拔距投石之士，含怒作色，如赴私雠。彼连营拥衆，依山傍水，举螳蜋之斧，被蛣蜣之甲，当穷辙以待轮，坐积薪而候疗。及锋刃才交，埃尘且接，已亡戟弃戈，土崩瓦解，掬指舟中，衿甲鼓下，同宗异姓，缧绁相望。曲直旣殊，强弱不等，获一人而失一国，见黄雀而忘深穽，智者所不为，仁者所不向。诚旣往之难逮，犹将来之可追。侯景以鄙俚之夫，遭风云之会，位班三事，邑啓万家，揣身量分，久当止足。而周章向背，离披不已，夫岂徒然，意亦可见。彼乃授之以利器，诲之以慢藏，使其势得容奸，时堪乘便。今见南风不竞，天亡有徵，老贼奸谋，将复作矣。然推坚强者难为功，摧枯巧者易为力，计其虽非孙、吴猛将，燕、赵精兵，犹是久涉行陈，曾习军旅，岂同剽轻之师，不比危脆之衆。拒此则作气不足，攻彼则为势有馀，终恐尾大于身，踵粗于股，倔强不掉，狼戾难驯，呼之则反速而衅小，不徵则叛迟而祸大。会应遥望廷尉，不肯为臣，自据淮南，亦欲称帝。但恐楚国亡猨，祸延林木，城门失火，殃及池鱼，横使江、淮士子，荆、扬人物，死亡矢石之下，夭折雾露之中。彼梁主者，操行无闻，轻险有素，射雀论功，荡舟称力，年旣老矣，耄又及之，政散民流，礼崩乐坏。加以用舍乖方，废立失所，矫情动俗，饰智惊愚，毒螫满怀，妄敦戒业，躁竞盈胸，谬治清净。灾异降于上，怨讟兴于下，人人厌苦，家家思乱，履霜有渐，坚冰且至。传险躁之风俗，任轻薄之子孙，朋党路开，兵权在外。必将祸生骨肉，衅起腹心，强弩冲城，长戈指阙；徒探雀鷇，无救府藏之虚，空请熊蹯，讵延晷刻之命。外崩中溃，今实其时，鹬蚌相持，我乘其弊。方使骏骑追风，精甲辉日，四七并列，百万为羣，以转石之形，为破竹之势。当使锺山渡江，青盖入洛，荆棘生于建业之宫，麋鹿游于姑苏之馆。但恐革车之所躏轹，剑骑之所蹂践，杞梓于焉倾折，竹箭以此摧残。若吴之王孙，蜀之公子，归款军门，委命下吏，当卽授客卿之秩，特加骠骑之号。凡百君子，勉求多福。」其后梁室祸败，皆如弼言。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "萧渊明至邺，东魏主升阊阖门受俘，让而释之，送于晋阳，大将军澄待之甚厚。\n慕容绍宗引军击侯景，景辎重数千两，马数千匹，士卒四万人，退保涡阳。绍宗士卒十万，旗甲耀日，鸣鼓长驱而进。景使谓之曰：「公等为欲送客，为欲定雌雄邪？」绍宗曰：「欲与公决胜负。」遂顺风布陈。景闭垒，俟风止乃出。绍宗曰：「侯景多诡计，好乘人背。」使备之，果如其言。景命战士皆被短甲，执短刀，入东魏陈，但低视，斫人胫马足。东魏兵遂败，绍宗坠马，仪同三司刘丰生被伤，显州刺史张遵业为景所擒。\n绍宗、丰生俱奔谯城，裨将斛律光、张恃显尤之，绍宗曰：「吾战多矣，未见如景之难克者也。君辈试犯之！」光等被甲将出，绍宗戒之曰：「勿渡涡水。」二人军于水北，光轻骑射之。景临涡水谓光曰：「尔求勋而来，我惧死而去。我，汝之父友，何为射我？汝岂自解不渡水南，慕容绍宗敎汝也。」光无以应。景使其徒田迁射光马，洞胸；光易马隐树，又中之，退入于军。景擒恃显，旣而舍之。光走入谯城，绍宗曰：「今定何如，而尤我也！」光，金之子也。\n开府仪同三司段韶夹涡而军，潜于上风纵火，景帅骑入水，出而却走，草湿，火不复然。\n魏岐州久经丧乱，刺史郑穆初到，有户三千，穆抚循安集，数年之间，至四万馀户，考绩为诸州之最；丞相泰擢穆为京兆尹。\n侯景与东魏慕容绍宗相持数月，景食尽，司马世云降于绍宗。", "output": ["翻译内容"]}]