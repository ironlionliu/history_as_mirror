[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第五十三翰林学士兼侍读学士朝散大夫右谏议大夫知制诰判尚书都省兼提举万寿观公事上护军河内郡开国侯食邑一千三百户赐紫金鱼袋臣司马光奉敕编集\n后学天台胡三省音注汉纪四十五\n孝质皇帝\n本初元年夏四月庚辰，令郡、国举明经诣太学，自大将军以下皆遣子受业；岁满课试，拜官有差。又千石、六百石、四府掾属、三署郎、四姓小侯先能通经者，各令随家法，其高第者上名牒，当以次赏进。自是游学增盛，至三万馀生。\n五月庚寅，徙乐安王鸿为勃海王。\n海水溢，漂没民居。\n六月丁巳，赦天下。\n帝少而聪慧，尝因朝会，目梁冀曰：「此跋扈将军也！」冀闻，深恶之。闰月甲申，冀使左右置毒于煑餠而进之；帝苦烦盛，使促召太尉李固。固入前，问帝得患所由；帝尚能言，曰：「食煑餠。今腹中闷，得水尚可活。」时冀亦在侧，曰：「恐吐，不可饮水。」语未绝而崩。固伏尸号哭，推举侍医；冀虑其事泄，大恶之。\n将议立嗣，固与司徒胡广、司空赵戒先与冀书曰：「天下不幸，频年之间，国祚三绝。今当立帝，天下重器，诚知太后垂心，将军劳虑，详择其人，务存圣明；然愚情眷眷，窃独有怀。远寻先世废立旧仪，近见国家践祚前事，未尝不询访公卿，广求羣议，令上应天心，下合衆望。《传》曰：『以天下与人易，为天下得人难。』昔昌邑之立，昏乱日滋；霍光忧愧发愤，悔之折骨。自非博陆忠勇，延年奋发，大汉之祀，几将倾矣。至忧至重，可不熟虑！悠悠万事，唯此为大；国之兴衰，在此一举。」冀得书，乃召三公、中二千石、列侯，大议所立。固、广、戒及大鸿胪杜乔皆以为清河王蒜明德著闻，又属最尊亲，宜立为嗣，朝廷莫不归心。而中常侍曹腾尝谒蒜，蒜不为礼，宦者由此恶之。初，平原王翼旣贬归河间，其父请分蠡吾县以侯之；顺帝许之。翼卒，子志嗣；梁太后欲以女弟妻志，徵到夏门亭。会帝崩，梁冀欲立志。衆论旣异，愤愤不得意，而未有以相夺。曹腾等闻之，夜往说冀曰：「将军累世有椒房之亲，秉摄万机，宾客纵横，多有过差。清河王严明，若果立，则将军受祸不久矣！不如立蠡吾侯，富贵可长保也。」冀然其言，明日，重会公卿，冀意气凶凶，言辞激切，自胡广、赵戒以下莫不慑惮，皆曰：「惟大将军令！」独李固、杜乔坚守本议。冀厉声曰：「罢会！」固犹望衆心可立，复以书劝冀，冀愈激怒。丁亥，冀说太后，先策免固。戊子，以司徒胡广为太尉；司空赵戒为司徒，与大将军冀参录尚书事；太仆袁汤为司空。汤，安之孙也。庚寅，使大将军冀持节以王青盖车迎蠡吾侯志入南宫；其日，卽皇帝位，时年十五。太后犹临朝政。\n秋七月乙卯，葬孝质皇帝于静陵。\n大将军掾朱穆奏记劝戒梁冀曰：「明年丁亥之岁，刑德合于乾位，《易经》龙战之会，阳道将胜，阴道将负。愿将军专心公朝，割除私欲，广求贤能，斥远佞恶，为皇帝置师傅，得小心忠笃敦礼之士，将军与之俱入，参劝讲授，师贤法古，此犹倚南山、坐平原也，谁能倾之！议郎大夫之位，本以式序儒术高行之士，今多非其人，九卿之中亦有乖其任者，惟将军察焉！」又荐种暠、栾巴等，冀不能用。穆，晖之孙也。\n九月戊戌，追尊河间孝王为孝穆皇，夫人赵氏曰孝穆后，庙曰清庙，陵曰乐成陵；蠡吾先侯曰孝崇皇，庙曰烈庙，陵曰博陵；皆置令、丞，使司徒持节奉策书玺绶，祠以太牢。\n冬十月甲午，尊帝母匽氏为博园贵人。\n滕抚性方直，不交权势，为宦官所恶；论讨贼功当封，太尉胡广承旨奏黜之；卒于家。\n孝桓皇帝上之上\n建和元年春正月辛亥朔，日有食之。\n戊午，赦天下。\n三月，龙见谯。\n夏四月庚寅，京师地震。\n立阜陵王代兄勃遒亭侯便为阜陵王。\n六月，太尉胡广罢，光禄勋杜乔为太尉。自李固之废，朝野丧气，羣臣侧足而立；唯乔正色无所回桡，由是朝野皆望焉。\n秋七月，渤海孝王鸿薨，无子；太后立帝弟蠡吾侯悝为渤海王，以奉鸿祀。\n诏以定策功，益封梁冀万三千户，封冀弟不疑为颍阳侯，蒙为西平侯，冀子胤为襄邑侯，胡广为安乐侯，赵戒为厨亭侯，袁汤为安国侯。又封中常侍刘广等皆为列侯。\n杜乔谏曰：「古之明君，皆以用贤、赏罚为务。失国之主，其朝岂无贞干之臣，典诰之篇哉？患得贤不用其谋，韬书不施其敎，闻善不信其义，听谗不审其理也。陛下自藩臣卽位，天人属心，不急忠贤之礼而先左右之封，梁氏一门，宦者微孽，并带无功之绂，裂劳臣之土，其为乖滥，胡可胜言！夫有功不赏，为善失其望；奸回不诘，为恶肆其凶。故陈资斧而人靡畏，班爵位而物无劝。苟遂斯道，岂伊伤政为乱而已，丧身亡国，可不愼哉！」书奏，不省。\n八月乙未，立皇后梁氏。梁冀欲以厚礼迎之，杜乔据执旧典，不听。冀属乔举泛宫为尚书，乔以宫为臧罪，不用。由是日忤于冀。九月丁卯，京师地震。乔以灾异策免。冬十月，以司徒赵戒为太尉，司空袁汤为司徒，前太尉胡广为司空。\n宦者唐衡、左悺共谮杜乔于帝曰：「陛下前当卽位，乔与李固抗议，以为不堪奉汉宗祀。」帝亦怨之。\n十一月，清河刘文与南郡妖贼刘鲔交通，妄言「清河王当统天下」，欲共立蒜。事觉，文等遂劫清河相谢暠曰：「当立王为天子，以暠为公。」暠骂之，文刺杀暠。于是捕文、鲔，诛之。有司劾奏蒜；坐贬爵为尉氏侯，徙桂阳，自杀。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "冀使人胁杜乔曰：「早从宜，妻子可得全。」乔不肯。明日，冀遣骑至其门，不闻哭者，遂白太后收系之；亦死狱中。\n冀暴固、乔尸于城北四衢，令：「有敢临者加其罪。」固弟子汝南郭亮尚未冠，左提章、钺，右秉鈇鑕，诣阙上书，乞收固尸，不报；与南阳董班俱往临哭，守丧不去。夏门亭长呵之曰：「卿曹何等腐生！公犯诏书，欲干试有司乎！」亮曰：「义之所动，岂知性命！何为以死相惧邪！」太后闻之，皆赦不诛。杜乔故掾陈留杨匡，号泣星行，到雒阳，著故赤帻，托为夏门亭吏，守护尸丧，积十二日；都官从事执之以闻，太后赦之。匡因诣阙上书，幷乞李、杜二公骸骨，使得归葬，太后许之。匡送乔丧还家，葬讫，行服，遂与郭亮、董班皆隐匿，终身不仕。\n梁冀出吴佑为河间相，佑自免归，卒于家。\n冀以刘鲔之乱，思朱穆之言，于是请种暠为从事中郎，荐栾巴为议郎，举穆高第，为侍御史。\n是岁，南单于兜楼储死，伊陵尸逐就单于车儿立。\n二年春正月甲子，帝加元服。庚午，赦天下。\n三月戊辰，帝从皇太后幸大将军冀府。\n白马羌寇广汉属国，杀长吏。益州刺史率板楯蛮讨破之。\n夏四月丙子，封帝弟顾为平原王，奉孝崇皇祀；尊孝崇皇夫人为孝崇园贵人。\n五月癸丑，北宫掖庭中德阳殿及左掖门火，车驾移幸南宫。\n六月，改清河为甘陵。立安平孝王得子经侯理为甘陵王，奉孝德皇祀。\n秋七月，京师大水。\n三年夏四月丁卯晦，日有食之。\n秋八月乙丑，有星孛于天市。\n京师大水。\n九月己卯，地震。庚寅，地又震。\n郡、国五山崩。\n冬十月，太尉赵戒免；以司徒袁汤为太尉，大司农河内张歆为司徒。\n是岁，前朗陵侯相荀淑卒。淑少博学有高行，当世名贤李固、李膺皆师宗之。在朗陵，涖事明治，称为神君。有子八人：俭、绲、靖、焘、汪、爽、肃、专，并有名称，时人谓之八龙。所居里旧名西豪，颍阴令渤海苑康以为昔高阳氏有才子八人，更命其里曰高阳里。\n膺性简亢，无所交接，唯以淑为师，以同郡陈寔为友。荀爽尝就谒膺，因为其御；旣还，喜曰：「今日乃得御李君矣！」其见慕如此。\n陈寔出于单微，为郡西门亭长。同郡锺皓以笃行称，前后九辟公府，年辈远在寔前，引与为友。皓为郡功曹，辟司徒府；临辞，太守问：「谁可代卿者？」皓曰：「明府欲必得其人，西门亭长陈寔可。」寔闻之曰：「锺君似不察人，不知何独识我！」太守遂以寔为功曹。时中常侍侯览托太守高伦用吏，伦敎署为文学掾，寔知非其人，怀檄请见，言曰：「此人不宜用，而侯常侍不可违，寔乞从外署，不足以尘明德。」伦从之。于是鄕论怪其非举，寔终无所言。伦后被徵为尚书，郡中士大夫送至纶氏，伦谓衆人曰：「吾前为侯常侍用吏，陈君密持敎还而于外白署，比闻议者以此少之，此咎由故人畏惮强御，陈君可谓『善则称君，过则称己』者也。」寔固自引愆，闻者方叹息，由是天下服其德。后为太丘长，修德清静，百姓以安。邻县民归附者，寔辄训导譬解发遣，各令还本。司官行部，吏虑民有讼者，白欲禁之；寔曰：「讼以求直，禁之，理将何申！其勿有所拘。」司官闻而叹息曰：「陈君所言若是，岂有冤于人乎！」亦竟无讼者。以沛相赋敛违法，解印绶去；吏民追思之。\n锺皓素与荀淑齐名，李膺常叹曰：「荀君清识难尚；锺君至德可师。」皓兄子瑾母，膺之姑也。瑾好学慕古，有退让风，与膺同年，俱有声名。膺祖太尉修常言：「瑾似我家性，『邦有道，不废；邦无道，免于刑戮。』」复以膺妹妻之。膺谓瑾曰：「孟子以为『人无是非之心，非人也』，弟于是何太无皂白邪！」瑾尝以膺言白皓。皓曰：「元礼祖、父在位，诸宗并盛，故得然乎！昔国子好招人过，以致怨恶，今岂其时邪！必欲保身全家，尔道为贵。」\n和平元年春正月甲子，赦天下，改元。\n乙丑，太后诏归政于帝，始罢称制。二月甲寅，太后梁氏崩。\n三月，车驾徙幸北宫。\n甲午，葬顺烈皇后。增封大将军冀万户，幷前合三万户；封冀妻孙寿为襄城君，兼食阳翟租，岁入五千万，加赐赤绂，比长公主。寿善为妖态以蛊惑冀，冀甚宠惮之。冀爱监奴秦宫，官至太仓令，得出入寿所，威权大震，刺史、二千石皆谒辞之。冀与寿对街为宅，殚极土木，互相夸竞，金玉珍怪，充积藏室；又广开园圃，采土筑山，十里九阪，深林绝涧，有若自然，奇禽驯兽飞走其间。冀、寿共乘辇车，游观第内，多从倡伎，酣讴竟路，或连日继夜以骋娱恣。客到门不得通，皆请谢门者；门者累千金。又多拓林苑，周遍近县，起兔苑于河南城西，经亘数十里，移檄所在调发生兔，刻其毛以为识，人有犯者，罪至死刑。尝有西域贾胡不知禁忌，误杀一兔，转相告言，坐死者十馀人。又起别第于城西，以纳奸亡；或取良人悉为奴婢，至数千口，名曰自卖人。冀用寿言，多斥夺诸梁在位者，外以示谦让，而实崇孙氏。孙氏宗亲冒名为侍中、卿、校、郡守、长吏者十馀人，皆贪饕凶淫，各使私客籍属县富人，被以他罪，闭狱掠拷，使出钱自赎，赀物少者至于死。又扶风人士孙奋，居富而性吝，冀以马乘遗之，从贷钱五千万，奋以三千万与之。冀大怒，乃告郡县，认奋母为其守藏婢，云盗白珠十斛、紫金千斤以叛，遂收考奋兄弟，死于狱中，悉没其赀财亿七千馀万。冀又遣客周流四方，远至塞外，广求异物，而使人复乘势横暴，妻略妇女，殴击吏卒；所在怨毒。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "冀遣书诣乐安太守陈蕃，有所请托，不得通。使者诈称他客求谒蕃；蕃怒，笞杀之。坐左转修武令。\n时皇子有疾，下郡县市珍药；而冀遣客赍书京兆，幷货牛黄，京兆尹南阳延笃发书收客，曰：「大将军椒房外家，而皇子有疾，必应陈进医方，岂当使客千里求利乎！」遂杀之。冀慙而不得言。有司承旨求其事，笃以病免。\n夏五月庚辰，尊博园匽贵人曰孝崇后，宫曰永乐；置太仆、少府以下，皆如长乐宫故事。分钜鹿九县为后汤沐邑。\n秋七月，梓潼山崩。\n元嘉元年春正月朔，羣臣朝会，大将军冀带剑入省。尚书蜀郡张陵呵叱令出，敕虎贲、羽林夺剑。冀跪谢，陵不应，卽劾奏冀，请廷尉论罪。有诏，以一岁俸赎；百僚肃然。河南尹不疑尝举陵孝廉，乃谓陵曰：「昔举君，适所以自罚也！」陵曰：「明府不以陵不肖，误见擢序，今申公宪以报私恩！」不疑有愧色。\n癸酉，赦天下，改元。\n梁不疑好经书，喜待士，梁冀疾之，转不疑为光禄勋；以其子胤为河南尹。胤年十六，容貌甚陋，不胜冠带；道路见者莫不蚩笑。不疑自耻兄弟有隙，遂让位归第，与弟蒙闭门自守。冀不欲令与宾客交通，阴使人变服至门，记往来者。南郡太守马融、江夏太守田明初除，过谒不疑；冀讽有司奏融在郡贪浊，及以他事陷明，皆髡笞徙朔方。融自刺不殊，明遂死于路。\n夏四月己丑，上微行，幸河南尹梁胤府舍。是日，大风拔树，昼昏。尚书杨秉上疏曰：「臣闻天不言语，以灾异谴告王者。至尊出入有常，警跸而行，静室而止，自非郊庙之事，则銮旗不驾。故诸侯入诸臣之家，《春秋》尚列其诫；况于以先王法服而私出盘游，降乱尊卑，等威无序，侍衞守空宫，玺绂委女妾！设有非常之变，任章之谋，上负先帝，下悔靡及！」帝不纳。秉，震之子也。\n京师旱，任城、梁国饥，民相食。\n司徒张歆罢，以光禄勋吴雄为司徒。\n北匈奴呼衍王寇伊吾，败伊吾司马毛恺，攻伊吾屯城。诏敦煌太守马达将兵救之；至蒲类海，呼衍王引去。\n秋七月，武陵蛮反。\n冬十月，司空胡广致仕。\n十一月辛巳，京师地震。诏百官举独行之士。涿郡举崔寔，诣公车，称病，不对策；退而论世事，名曰《政论》。其辞曰：「凡天下所以不治者，常由人主承平日久，俗渐敝而不悟，政寖衰而不改，习乱安危，怢不自覩。或荒耽耆欲，不恤万机；或耳蔽箴诲，厌僞忽眞；或犹豫岐路，莫适所从；或见信之佐，括囊守禄；或疏远之臣，言以贱废；是以王纲纵弛于上，智士郁伊于下。悲夫！\n自汉兴以来，三百五十馀岁矣，政令垢玩，上下怠懈，百姓嚣然，咸复思中兴之救矣！且济时拯世之术，在于补䘺决坏，枝拄邪倾，随形裁割，要措斯世于安宁之域而已。故圣人执权，遭时定制，步骤之差，各有云设，不强人以不能，背急切而慕所闻也。盖孔子对叶公以来远，哀公以临人，景公以节礼，非其不同，所急异务也。俗人拘文牵古，不达权制，奇伟所闻，简忽所见，乌可与论国家之大事哉！故言事者虽合圣听，辄见掎夺。何者？其顽士暗于时权，安习所见，不知乐成，况可虑始，苟云率由旧章而已；其达者或矜名妒能，耻策非己，舞笔奋辞以破其义，寡不胜衆，遂见摈弃。虽稷、契复存，犹将困焉，斯贤智之论所以常愤郁而不伸者也。\n凡为天下者，自非上德，严之则治，宽之则乱。何以明其然也？近孝宣皇帝明于君人之道，审于为政之理，故严刑峻法，破奸轨之胆，海内清肃，天下密如，算计见效，优于孝文。及元帝卽位，多行宽政，卒以堕损，威权始夺，遂为汉室基祸之主。政道得失，于斯可鉴。昔孔子作《春秋》，褒齐桓，懿晋文，叹管仲之功；夫岂不美文、武之道哉？诚达权救敝之理也。圣人能与世推移，而俗士苦不知变，以为结绳之约，可复治乱秦之绪，干戚之舞，足以解平城之围。夫熊经鸟伸，虽延历之术，非伤寒之理；呼吸吐纳，虽度纪之道，非续骨之膏。盖为国之法，有似理身，平则致养，疾则攻焉。夫刑罚者，治乱之药石也；德敎者，兴平之粱肉也。夫以德敎除残，是以粱肉养疾也；以刑罚治平，是以药石供养也。方今承百王之敝，值戹运之会，自数世以来，政多恩贷，驭委其辔，马骀其衔，四牡横奔，皇路险倾，方将钳勒鞬輈以救之，岂暇鸣和銮，调节奏哉！昔文帝虽除肉刑，当斩右趾者弃市，笞者往往至死。是文帝以严致平，非以宽致平也。」寔，瑗之子也。山阳仲长统尝见其书，叹曰：「凡为人主，宜写一通，置之坐侧。」\n臣光曰：汉家之法已严矣，而崔寔犹病其宽，何哉？盖衰世之君，率多柔懦，凡愚之佐，唯知姑息，是以权幸之臣有罪不坐，豪猾之民犯法不诛；仁恩所施，止于目前；奸宄得志，纪纲不立。故崔寔之论，以矫一时之枉，非百世之通义也。孔子曰：「政宽则民慢，慢则纠之以猛；猛则民残，残则施之以宽。宽以济猛，猛以济宽，政是以和。」斯不易之常道矣。\n闰月庚午，任城节王崇薨；无子，国绝。\n以太常黄琼为司空。\n帝欲褒崇梁冀，使中朝二千石以上会议其礼。特进胡广、太常羊溥、司隶校尉祝恬、太中大夫边韶等咸称冀之勋德宜比周公，锡之山川、土田、附庸。黄琼独曰：「冀前以亲迎之劳，增邑万三千户；又其子胤亦加封赏。今诸侯以户邑为制，不以里数为限，冀可比邓禹，合食四县。」朝廷从之。于是有司奏：「冀入朝不趋，剑履上殿，谒赞不名，礼仪比萧何；悉以定陶、阳成馀户增封为四县，比邓禹；赏赐金钱、奴婢、彩帛、车马、衣服、甲第，比霍光；以殊元勋。每朝会，与三公绝席。十日一入，平尚书事。宣布天下，为万世法。」冀犹以所奏礼薄，意不悦。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "丙辰，京师地震。\n夏四月甲辰，孝崇皇后匽氏崩；以帝弟平原王石为丧主，敛送制度比恭怀皇后。五月辛卯，葬于博陵。\n秋七月庚辰，日有食之。\n冬十月乙亥，京师地震。\n十一月，司空黄琼免。十二月，以特进赵戒为司空。\n永兴元年春三月丁亥，帝幸鸿池。\n夏，四月，丙申，赦天下，改元。\n丁酉，济南悼王广薨；无子，国除。\n秋七月，郡、国三十二蝗，河水溢。百姓饥穷流宂者数十万户，冀州尤甚。诏以侍御史朱穆为冀州刺史。冀部令长闻穆济河，解印绶去者四十馀人。及到，奏劾诸郡贪污者，有至自杀，或死狱中。宦者赵忠丧父，归葬安平，僭为玉匣；穆下郡案验，吏畏其严，遂发墓剖棺，陈尸出之。帝闻，大怒，徵穆诣廷尉，输作左校。太学书生颍川刘陶等数千人诣阙上书讼穆曰：「伏见弛刑徒朱穆，处公忧国，拜州之日，志清奸恶。诚以常侍贵宠，父子兄弟布在州郡，竞为虎狼，噬食小民，故穆张理天纲，补缀漏目，罗取残祸，以塞天意。由是内官咸共恚疾，谤讟烦兴，谗隙仍作，极其刑讁，输作左校。天下有识，皆以穆同勤禹、稷而被共、鲧之戾，若死者有知，则唐帝怒于崇山，重华忿于苍墓矣！当今中官近习，窃持国柄，手握王爵，口衔天宪，运赏则使饿隶富于季孙，呼噏则令伊、颜化为桀、跖；而穆独亢然不顾身害，非恶荣而好辱，恶生而好死也，徒感王纲之不摄，惧天纲之久失，故竭心怀忧，为上深计。臣愿黥首系趾，代穆输作。」帝览其奏，乃赦之。\n冬十月，太尉袁汤免，以太常胡广为太尉。司徒吴雄、司空赵戒免，以太仆黄琼为司徒，光禄勋房植为司空。\n武陵蛮詹山等反，武陵太守汝南应奉招降之。\n车师后部王阿罗多与戊部候严皓不相得，忿戾而反，攻围屯田，杀伤吏士。后部侯炭遮领馀民畔阿罗多，诣汉吏降。阿罗多迫急，从百馀骑亡入北匈奴。敦煌太守宋亮上立后［后部］故王军就质子卑君为王。后阿罗多复从匈奴中还，与卑君争国，颇收其国人。戊校尉严详虑其招引北虏，将乱西域，乃开信告示，许复为王；阿罗多乃诣详降。于是更立阿罗多为王，将卑君还敦煌，以后部人三百帐与之。\n二年春正月甲午，赦天下。\n二月辛丑，复听刺史、二千石行三年丧。\n癸卯，京师地震。\n夏，蝗。\n东海朐山崩。\n乙卯，封乳母马惠子初为列侯。\n秋九月丁卯朔，日有食之。\n太尉胡广免；以司徒黄琼为太尉。闰月，以光禄勋尹颂为司徒。\n冬十一月甲辰，帝校猎上林苑，遂至函谷关。\n泰山、琅邪贼公孙举、东郭窦等反，杀长吏。\n永寿元年春正月戊申，赦天下，改元。\n二月，司隶、冀州饥，人相食。\n太学生刘陶上疏陈事曰：「夫天之与帝，帝之与民，犹头之与足，相须而行也。陛下目不视鸣条之事，耳不闻檀车之声，天灾不有痛于肌肤，震食不卽损于圣体，故蔑三光之谬，轻上天之怒。伏念高祖之起，始自布衣，合散扶伤，克成帝业，勤亦至矣；流福遗祚，至于陛下。陛下旣不能增明烈考之轨，而忽高祖之勤，妄假利器，受授国柄，使羣丑刑隶，芟刈小民，虎豹窟于麑场，豺狼乳于春囿，货殖者为穷冤之魂，贫馁者作饥寒之鬼，死者悲于窀穸，生者戚于朝野，是愚臣所为咨嗟长怀叹息者也！且秦之将亡，正谏者诛，谀进者赏，嘉言结于忠舌，国命出于谗口，擅阎乐于咸阳，授赵高以车府，权去己而不知，威离身而不顾。古今一揆，成败同势；愿陛下远览强秦之倾，近察哀、平之变，得失昭然，祸福可见。臣又闻危非仁不扶，乱非智不救；窃见故冀州刺史南阳朱穆、前乌桓校尉臣同郡李膺，皆履正清平，贞高绝俗，斯实中兴之良佐，国家之柱臣也，宜还本朝，夹辅王室。臣敢吐不时之义于讳言之朝，犹冰霜见日，必至消灭；臣始悲天下之可悲，今天下亦悲臣之愚惑也。」书奏，不省。\n夏，南阳大水。\n司空房植免；以太常韩演为司空。\n巴郡、益州郡山崩。\n秋，南匈奴左薁鞬台耆、且渠伯德等反，寇美稷；东羌复举种应之。安定属国都尉敦煌张奂初到职，壁中唯有二百许人，闻之，卽勒兵而出；军吏以为力不敌，叩头争止之。奂不听，遂进屯长城，收集兵士，遣将王衞招诱东羌，因据龟兹县，使南匈奴不得交通。东羌诸豪遂相率与奂共击薁鞬等，破之。伯德惶恐，将其衆降，郡界以宁。羌豪遗奂马二十匹，金鐻八枚。奂于诸羌前以酒酹地曰：「使马如羊，不以入廐；使金如粟，不以入怀。」悉以还之。前此八都尉率好财货，为羌所患苦；及奂正身洁己，无不悦服，威化大行。\n二年春三月，蜀郡属国夷反。\n初，鲜卑檀石槐，勇健有智略，部落畏服，乃施法禁，平曲直，无敢犯者，遂推以为大人。檀石槐立庭于弹污山、歠仇水上，去高柳北三百馀里，兵马甚盛；东、西部大人皆归焉。因南抄缘边，北拒丁零，东却夫馀，西击乌孙，尽据匈奴故地，东西万四千馀里。\n秋七月，檀石槐寇云中。以故乌桓校尉李膺为度辽将军。膺到边，羌、胡皆望风畏服，先所掠男女，悉诣塞下送还之。\n公孙举、东郭窦等聚衆至三万人，寇青、兖、徐三州，破坏郡县。连年讨之，不能克。尚书选能治剧者，以司徒掾颍川韩韶为嬴长。贼闻其贤，相戒不入嬴境。馀县流民万馀户入县界；韶开仓赈之，主者争谓不可。韶曰：「长活沟壑之人，而以此伏罪，含笑入地矣。」太守素知韶名德，竟无所坐。韶与同郡荀淑、锺皓、陈寔皆尝为县长，所至以德政称，时人谓之「颍川四长」。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "冬十二月，地震。\n封梁不疑子马为颍阴侯，梁胤子桃为城父侯。", "output": ["翻译内容"]}]