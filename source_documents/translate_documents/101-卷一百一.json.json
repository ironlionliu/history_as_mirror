[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百一端明殿学士兼翰林侍读学士朝散大夫右谏议大夫充集贤殿修撰权判西京留司御史台上柱国河内郡开国侯食邑一千三百户食实封四百户赐紫金鱼袋臣司马光奉敕编集\n后学天台胡三省音注晋纪二十三\n孝宗穆皇帝下\n升平四年春正月癸巳，燕主儁大阅于邺，欲使大司马恪、司空阳骛将之入寇；会疾笃，乃召恪、骛及司徒评、领军将军慕舆根等受遗诏辅政。甲午，卒。戊子，太子暐卽皇帝位。年十一；大赦，改元建熙。\n秦王坚分司隶置雍州，以河南公双为都督雍·河·凉三州诸军事、征西大将军、雍州刺史，改封赵公，鎭安定。封弟忠为河南公。\n仇池公杨俊卒，子世立。\n二月，燕人尊可足浑后为皇太后。以太原王恪为太宰，专录朝政；上庸王评为太傅，阳骛为太保，慕舆根为太师，参辅朝政。\n根性木强，自恃先朝勋旧，心不服恪，举动倨傲。时太后可足浑氏颇预外事，根欲为乱，乃言于恪曰：「今主上幼冲，母后干政，殿下宜防意外之变，思有以自全。且定天下者，殿下之功也。兄亡弟及，古今成法，俟毕山陵，宜废主上为王，殿下自践尊位，以为大燕无穷之福。」恪曰：「公醉邪？何言之悖也！吾与公受先帝遗诏，云何而遽有此议？」根愧谢而退。恪以告吴王垂，垂劝恪诛之。恪曰：「今新遭大丧，二邻观衅，而宰辅自相诛夷，恐乖远近之望，且可忍之。」秘书监皇甫眞言于恪曰：「根本庸竖，过蒙先帝厚恩，引参顾命。而小人无识，自国哀已来，骄很日甚，将成祸乱。明公今日居周公之地，当为社稷深谋，早为之所。」恪不听。\n根又言于可足浑氏及燕主暐曰：「太宰、太傅将谋不轨，臣请帅禁兵以诛之。」可足浑氏将从之，暐曰：「二公，国之亲贤，先帝选之，托以孤嫠，必不肯尔；安知非太师欲为乱也！」乃止。根又思恋东土，言于可足浑氏及暐曰：「今天下萧条，外寇非一，国大忧深，不如还东。」恪闻之，乃与太傅评谋，密奏根罪状；使右衞将军傅颜就内省诛根，幷其妻子、党与。大赦。是时新遭大丧，诛夷狼籍，内外恟惧，太宰恪举止如常，人不见其有忧色，每出入，一人步从。或说以宜自严备，恪曰：「人情方惧，当安重以鎭之，柰何复自惊扰，衆将何仰！」由是人心稍定。\n恪虽综大任，而朝廷之礼，兢兢严谨，每事必与司徒评议之，未尝专决。虚心待士，谘询善道，量才授任，人不逾位；官属、朝臣或有过失，不显其状，随宜他敍，不令失伦，唯以此为贬；时人以为大愧，莫敢犯者。或有小过，自相责曰：「尔复欲望宰公迁官邪！」朝廷初闻燕主儁卒，皆以为中原可图。桓温曰：「慕容恪尚在，忧方大耳。」\n三月己卯，葬燕主儁于龙陵，諡曰景昭皇帝，庙号烈祖。所徵郡国兵，以燕朝多难，互相惊动，往往擅自散归，自邺以南，道路断塞。太宰恪以吴王垂为使持节、征南将军、都督河南诸军事、兖州牧、荆州刺史，鎭梁国之蠡台，孙希为幷州刺史，傅颜为护军将军，帅骑二万，观兵河南，临淮而还；境内乃安。希，泳之弟也。\n匈奴刘衞辰遣使降秦，请田内地，春来秋返；秦王坚许之。夏四月，云中护军贾雍遣司马徐贇帅骑袭之，大获而还。坚怒曰：「朕方以恩信怀戎狄，而汝贪小利以败之，何也！」黜雍以白衣领职，遣使还其所获，慰抚之。衞辰于是入居塞内，贡献相寻。\n夏六月，代王什翼犍妃慕容氏卒。秋七月，刘衞辰如代会葬，因求婚，什翼犍以女妻之。\n八月辛丑朔，日有食之，旣。\n谢安少有重名，前后徵辟，皆不就；寓居会稽，以山水、文籍自娱。虽为布衣，时人皆以公辅期之，士大夫至相谓曰：「安石不出，当如苍生何！」安每游东山，常以妓女自随。司徒昱闻之，曰：「安石旣与人同乐，必不得不与人同忧，召之必至。」安妻，刘惔之妹也，见家门贵盛而安独静退，谓曰：「丈夫不如此也！」安掩鼻曰：「恐不免耳。」及弟万废黜，安始有仕进之志，时已年四十馀。征西大将军桓温请为司马，安乃赴召，温大喜，深礼重之。\n冬十月，乌桓独孤部、鲜卑没奕干各帅衆数万降秦，秦王坚处之塞南。阳平公融谏曰：「戎狄人面兽心，不知仁义。其稽颡内附，实贪地利，非怀德也；不敢犯边，实惮兵威，非感恩也。今处之塞内，与民杂居，彼窥郡县虚实，必为边患，不如徙之塞外以防未然。」坚从之。\n十一月，封桓温为南郡公，温弟冲为丰城县公，子济为临贺县公。\n燕太宰恪欲以李绩为右仆射，燕主暐不许。恪屡以为请，暐曰：「万机之事，皆委之叔父；伯阳一人，暐请独裁。」出为章武太守，以忧卒。\n五年春正月戊戌，大赦。\n刘衞辰掠秦边民五十馀口为奴婢以献于秦；秦王坚责之，使归所掠。衞辰由是叛秦，专附于代。\n东安简伯郗昙卒。二月，以东阳太守范汪都督徐、兖、冀、青、幽五州诸军事，兼徐、兖二州刺史。\n平阳人举郡降燕；燕以建威将军段刚为太守，遣督护韩苞将兵共守平阳。\n方士丁进有宠于燕主暐，欲求媚于太宰恪，说恪令杀太傅评；恪大怒，奏收斩之。\n高昌卒，燕河内太守吕护幷其衆，遣使来降；拜护冀州刺史。护欲引晋兵以袭邺。三月，燕太守恪将兵五万，冠军将军皇甫眞将兵万人，共讨之。燕兵至野王，护婴城自守。护军将军傅颜请急攻之，以省大费。恪曰：「老贼经变多矣，观其守备，未易猝攻，而多杀士卒。顷攻黎阳，多杀精锐，卒不能拔，自取困辱。护内无蓄积，外无救援，我深沟高垒，坐而守之，休兵养士，离间其党，于我不劳而贼势日蹙，不过十旬，取之必矣，何为多杀士卒以求旦夕之功乎！」乃筑长围守之。\n夏四月，桓温以其弟黄门郎豁都督沔中七郡诸军事，兼新野、义城二郡太守，将兵取许昌，破燕将慕容尘。\n凉骠骑大将军宋混疾甚，张玄靓及其祖母马氏往省之，曰：「将军万一不幸，寡妇孤儿将何所托！欲以林宗继将军，可乎？」混曰：「臣子林宗幼弱，不堪大任。殿下傥未弃臣门，臣弟澄政事愈于臣，但恐其儒缓，机事不称耳。殿下策励而使之，可也。」混戒澄及诸子曰：「吾家受国大恩，当以死报，无恃势位以骄人。」又见朝臣，皆戒之以忠贞。及卒，行路为之挥涕。玄靓以澄为领军将军，辅政。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "燕人围野王数月，吕护遣其将张兴出战，傅颜击斩之，城中日蹙。皇甫眞戒部将曰：「护势穷奔突，必择虚隙而投之；吾所部士卒多羸，器甲不精，宜深为之备。」乃多课橹楯，亲察行夜者。护食尽，果夜悉精锐趋眞所部，突围，不得出；太宰恪引兵击之，护衆死伤殆尽，弃妻子奔荥阳。恪存抚降民，给其廪食；徙士人、将帅于邺，自馀各随所乐；以护参军广平梁琛为中书著作郎。\n九月戊申，立妃王氏为皇后。后，蒙之女也。穆帝何皇后称穆皇后，居永安宫。\n凉右司马张邕恶宋澄专政，起兵攻澄，杀之，并灭其族。张玄靓以邕为中护军，叔父天锡为中领军，同辅政。\n张平袭燕平阳，杀段刚、韩苞；又攻雁门，杀太守单男。旣而为秦所攻，平复谢罪于燕以求救。燕人以平反覆，弗救也，平遂为秦所灭。\n乙亥，秦大赦。\n徐、兖二州刺史范汪，素为桓温所恶，温将北伐，命汪帅衆出梁国。冬十月，坐失期，免为庶人，遂废，卒于家。\n子宁，好儒学，性质直，常谓王弼、何晏之罪深于桀、纣。或以为贬之太过，宁曰：「王、何蔑弃典文，幽沈仁义，游辞浮说，波荡后生，使搢绅之徒翻然改辙，以至礼坏乐崩，中原倾覆，遗风馀俗，至今为患。桀、纣纵暴一时，适足以丧身覆国，为后世戒，岂能回百姓之视听哉！故吾以为一世之祸轻，历代之患重；自丧之恶小，迷衆之罪大也！」\n吕护复叛，奔燕，燕人赦之，以为广州刺史。\n凉张邕骄矜淫纵，树党专权，多所刑杀，国人患之。张天锡所亲敦煌刘肃谓天锡曰：「国家事欲未静！」天锡曰：「何谓也？」肃曰：「今护军出入，有似长宁。」天锡惊曰：「我固疑之，未敢出口。计将安出？」肃曰：「正当速除之耳！」天锡曰：「安得其人？」肃曰：「肃卽其人也！」肃时年未二十。天锡曰：「汝年少，更求其助。」肃曰：「赵白驹与肃二人足矣。」十一月，天锡与邕俱入朝，肃与白驹从天锡，肃斫之不中，白驹继之，又不克，二人与天锡俱入宫中，邕得逸走，帅甲士三百馀人攻宫门。天锡登屋大呼曰：「张邕凶逆无道，旣灭宋氏，又欲倾覆我家。汝将士世为凉臣，何忍以兵相向邪！今所取者，止张邕耳，他无所问！」于是邕兵悉散走，邕自刎死，尽灭其族党。玄靓以天锡为使持节、冠军大将军、都督中外诸军事，辅政。十二月，始改建兴四十九年，奉升平年号。诏以玄靓为大都督、督陇右诸军事、凉州刺史、护羌校尉、西平公。\n燕大赦。\n秦王坚命牧伯守宰各举孝悌、廉直、文学、政事，察其所举，得人者赏之，非其人者罪之。由是人莫敢妄举，而请托不行，士皆自励；虽宗室外戚，无才能者皆弃不用。当是之时，内外之官，率皆称职；田畴修辟，仓库充实，盗贼屛息。\n是岁，归义侯李势卒。\n哀皇帝\n隆和元年春正月壬子，大赦，改元。\n甲寅，减田租，亩收二升。\n燕豫州刺史孙兴请攻洛阳，曰：「晋将陈佑弊卒千馀，介守孙城，不足取也！」燕人从其言，遣宁南将军吕护屯河阴。\n二月辛未，以吴国内史庾希为北中郎将、徐·兖二州刺史，鎭下邳，龙骧将军袁眞为西中郎将、监护豫·司·幷·冀四州诸军事、豫州刺史，鎭汝南；并假节。希，冰之子也。\n丙子，拜帝母周贵人为皇太妃，仪服拟于太后。\n燕吕护攻洛阳。三月乙酉，河南太守戴施奔宛，陈佑告急。五月丁巳，桓温遣庾希及竟陵太守邓遐帅舟师三千人助佑守洛阳。遐，岳之子也。\n温上疏请迁都洛阳，自永嘉之乱播流江表者，一切北徙，以实河南。朝廷畏温，不敢为异；而北土萧条，人情疑惧，虽并知不可，莫敢先谏。散骑常侍领著作郎孙绰上疏曰：「昔中宗龙飞，非惟信顺协于天人，实赖万里长江画而守之耳。今自丧乱已来，六十馀年，河、洛丘墟，函夏萧条。士民播流江表，已经数世，存者老子长孙，亡者丘陇成行，虽北风之思感其素心，目前之哀实为交切。若迁都旋轸之日，中兴五陵，卽复缅成遐域。泰山之安，旣难以理保，烝烝之思，岂不缠于圣心哉！温今此举，诚欲大览始终，为国远图；而百姓震骇，同怀危惧，岂不及反旧之乐賖，趋死之忧促哉！何者？植根江外，数十年矣，一朝顿欲拔之，驱踧于穷荒之地；提挈万里，逾险浮深，离坟墓，弃生业，田宅不可复售，舟车无从而得，舍安乐之国，适习乱之鄕，将顿仆道涂，飘溺江川，仅有达者。此仁者所宜哀矜，国家所宜深虑也！臣之愚计，以为且宜遣将帅有威名、资实者，先鎭洛阳，扫平梁、许，清壹河南。运漕之路旣通，开垦之积已丰，豺狼远窜，中夏小康，然后可徐议迁徙耳。柰何舍百胜之长理，举天下而一掷哉！」绰，楚之孙也。少慕高尚，尝著《遂初赋》以见志。温见绰表，不悦，曰：「致意兴公，何不寻君《遂初赋》，而知人家国事邪！」\n时朝廷忧惧，将遣侍中止温，扬州刺史王述曰：「温欲以虚声威朝廷耳，非事实也；但从之，自无所至。」乃诏温曰：「在昔丧乱，忽涉五纪，戎狄肆暴，继袭凶迹，眷言西顾，慨叹盈怀。知欲躬帅三军，荡涤氛秽，廓清中畿，光复旧京；非夫外身徇国，孰能若此！诸所处分，委之高算。但河、洛丘墟，所营者广，经始之勤，致劳怀也。」事果不行。\n温又议移洛阳锺虡，述曰：「永嘉不竞，暂都江左，方当荡平区宇，旋轸旧京。若其不尔，宜改迁园陵，不应先事锺虡！」温乃止。\n朝廷以交、广辽远，改授温都督幷、司、冀三州；温表辞不受。\n秦王坚亲临太学，考第诸生经义，与博士讲论，自是每月一至焉。\n六月甲戌，燕征东参军刘拔刺杀征东将军、冀州刺史、范阳王友于信都。\n秋七月，吕护退守小平津，中流矢而卒。燕将段崇收军北渡，屯于野王。邓遐进屯新城；八月，西中郎将袁眞进屯汝南，运米五万斛以馈洛阳。\n冬十一月，代王什翼犍纳女于燕，燕人亦以女妻之。\n十二月戊午朔，日有食之。\n庾希自下邳退屯山阳，袁眞自汝南退屯寿阳。\n兴宁元年春二月己亥，大赦，改元。\n三月壬寅，皇太妃周氏薨于琅邪第。癸卯，帝就第治丧，诏司徒会稽王昱总内外衆务。帝欲为太妃服三年，仆射江虨啓：「于礼，应服缌麻。」又欲降服朞，虨曰：「厌屈私情，所以上严祖考。」乃服缌麻。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "五月，加征西大将军桓温侍中、大司马、都督中外诸军、录尚书事，假黄钺。温以抚军司马王坦之为长史。坦之，述之子也。又以征西掾郗超为参军，王珣为主簿，每事必与二人谋之。府中为之语曰：「髥参军，短主簿，能令公喜，能令公怒。」温气槪高迈，罕有所推，与超言，常自谓不能测，倾身待之；超亦深自结纳。珣，导之孙也，与谢玄皆为温掾，温俱重之。曰：「谢掾年四十必拥旄杖节，王掾当作黑头公，皆未易才也。」玄，奕之子也。\n以西中郎将袁眞都督司、冀、幷三州诸军事，北中郎将庾希都督青州诸军事。\n癸卯，燕人拔密城，刘远奔江陵。\n秋八月，有星孛于角、亢。\n张玄靓祖母马氏卒，尊庶母郭氏为太妃。郭氏以张天锡专政，与大臣张钦等谋诛之；事泄，钦等皆死。玄靓惧，以位让天锡；天锡不受。右将军刘肃等劝天锡自立。闰月，天锡使肃等夜帅兵入宫，弑玄靓，宣言暴卒，諡曰冲公。天锡自称使持节、大都督、大将军、凉州牧、西平公，时年十八。尊母刘美人曰太妃。遣司马纶骞奉章诣建康请命，幷送御史俞归东还。\n癸亥，大赦。\n冬十月，燕鎭南将军慕容尘攻陈留太守袁披于长平；汝南太守朱斌乘虚袭许昌，克之。\n代王什翼犍击高车，大破之，俘获万馀口，马、牛、羊百馀万头。\n以征虏将军桓冲为江州刺史。十一月，姚襄故将张骏杀江州督护赵毗，帅其徒北叛；冲讨斩之。\n二年春正月丙辰，燕大赦。\n二月，燕太傅评、龙骧将军李洪略地河南。\n三月庚戌朔，大阅户口，令所在土断，严其法制，谓之《庚戌制》。\n帝信方士言，断谷饵药以求长生。侍中高崧谏曰：「此非万乘所宜为；陛下兹事，实日月之食。」不听。辛未，帝以药发，不能亲万机，褚太后复临朝摄政。\n夏四月甲辰，燕李洪攻许昌、汝南，败晋兵于悬瓠，颍川太守李福战死，汝南太守朱斌奔寿春，陈郡太守朱辅退保彭城。大司马温遣西中郎将袁眞等御之，温帅舟师屯合肥。燕人遂拔许昌、汝南、陈郡，徙万馀户于幽、冀二州，遣鎭南将军慕容尘屯许昌。\n五月戊辰，以扬州刺史王述为尚书令。加大司马温扬州牧、录尚书事。壬申，使侍中召温入参朝政；温辞不至。\n王述每受职，不为虚让，其所辞必于不受。及为尚书令，子坦之白述：「故事当让。」述曰：「汝谓我不堪邪？」坦之曰：「非也，但克让自美事耳。」述曰：「旣谓堪之，何为复让！人言汝胜我，定不及也。」\n六月，秦王坚遣大鸿胪拜张天锡为大将军、凉州牧、西平公。\n秋七月丁卯，诏复徵大司马温入朝。八月，温至赭圻，诏尚书车灌止之，温遂城赭圻居之，固让内录，遥领扬州牧。\n秦汝南公腾谋反，伏诛。腾，秦主生之弟也。是时，生弟晋公柳等犹有五人，王猛言于坚曰：「不去五公，终必为患。」坚不从。\n燕侍中慕舆龙诣龙城，徙宗庙及所留百官皆诣邺。\n燕太宰恪将取洛阳，先遣人招纳土民，远近诸坞皆归之；乃使司马悦希军于盟津，豫州刺史孙兴军于成皋。\n初，沈充之子劲，以其父死于逆乱，志欲立功以雪旧耻；年三十馀，以刑家不得仕。吴兴太守王胡之为司州刺史，上疏称劲才行，请解禁锢，参其府事；朝廷许之。会胡之以病，不行。及燕人逼洛阳，冠军将军陈佑守之，衆不过二千。劲自表求配佑效力；诏以劲补冠军长史，令自募壮士，得千馀人以行。劲屡以少击燕衆，摧破之。而洛阳粮尽援绝，佑自度不能守，乃以救许昌为名，九月，留劲以五百人守洛阳，佑帅衆而东。劲喜曰：「吾志欲致命，今得之矣。」佑闻许昌已没，遂奔新城。燕悦希引兵略河南诸城，尽取之。\n秦王坚命公国各置三卿，幷馀官皆听自采辟，独为置郎中令。富商赵掇等车服僭侈，诸公竞引以为卿；黄门侍郎安定程宪请治之。坚乃下诏称：「本欲使诸公延选英儒，乃更猥滥如是！宜令有司推检，辟召非其人者，悉降爵为侯，自今国官皆委之铨衡。自非命士已上，不得乘车马；去京师百里内，工商皂隶，不得服金银、锦绣，犯者弃市。」于是平阳、平昌、九江、陈留、安乐五公皆降爵为侯。\n三年春正月庚申，皇后王氏崩。\n刘衞辰复叛代，代王什翼犍东渡河，击走之。\n什翼犍性宽厚，郎中令许谦盗绢二匹，什翼犍知而匿之，谓左长史燕凤曰：「吾不忍视谦之面，若谦慙而自杀，是吾以财杀土也。」尝讨西部叛者，流矢中目；旣而获射者，羣臣欲脔割之，什翼犍曰：「彼各为其主鬬耳，何罪！」遂释之。\n大司马温移鎭姑孰。二月乙未，以其弟右将军豁监荆州、扬州之义城、雍州之京兆诸军事，领荆州刺史；加江州刺史桓冲监江州及荆、豫八郡诸军事；并假节。\n司徒昱闻陈佑弃洛阳，会大司马温于洌洲，共议征讨。丙申，帝崩于西堂，事遂寝。\n帝为嗣；丁酉，皇太后诏以琅邪王奕承大统。百官奉迎于琅邪第，是日，卽皇帝位，大赦。\n秦大赦，改元建元。\n燕太宰恪、吴王垂共攻洛阳。恪谓诸将曰：「卿等常患吾不攻，今洛阳城高而兵弱，易克也，勿更畏懦而怠惰！」遂攻之。三月，克之，执扬武将军沈劲。劲神气自若，恪将宥之。中军将军慕舆虔曰：「劲虽奇士，观其志度，终不为人用，今赦之，必为后患。」遂杀之。\n恪略地至崤，关中大震，秦王坚自将屯陕城以备之。\n燕人以左中郎将慕容筑为洛州刺史，鎭金墉；吴王垂为都督荆·扬·洛·徐·兖·豫·雍·益·凉·秦十州诸军事、征南大将军、荆州牧，配兵一万，鎭鲁阳。\n太宰恪还邺，谓僚属曰：「吾前平广固，不能济辟闾蔚；今定洛阳，使沈劲为戮；虽皆非本情，然身为元帅，实有愧于四海。」朝廷嘉劲之忠，赠东阳太守。\n臣光曰：沈劲可谓能子矣！耻父之恶，致死以涤之，变凶逆之族为忠义之门。《易》曰：「干父之蛊，用誉。」《蔡仲之命》曰：「尔尚盖前人之愆，惟忠惟孝。」其是之谓乎！\n太宰恪为将，不事威严，专用恩信；抚士卒务综大要，不为苛令，使人人得便安。平时营中宽纵，似若可犯；然警备严密，敌至莫能近者，故未尝负败。\n壬申，葬哀帝及静皇后于安平陵。\n夏四月壬午，燕太尉武平匡公封奕卒。以司空阳骛为太尉，侍中、光禄大夫皇甫眞为司空，领中书监。骛历事四朝，年耆望重，自太宰恪以下皆拜之。而骛谦恭谨厚，过于少时；戒束子孙，虽朱紫罗列，无敢违犯其法度者。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "秋七月己酉，徙会稽王昱复为琅邪王。\n壬子，立妃庾氏为皇后。后，冰之女也。\n甲申，立琅邪王昱子昌明为会稽王；昱固让，犹自称会稽王。\n匈奴右贤王曹毂、左贤王刘衞辰皆叛秦。毂帅衆二万寇杏城，秦王坚自将讨之，使衞大将军李威、左仆射王猛辅太子宏留守长安。八月，坚击毂，破之，斩毂弟活，毂请降，徙其豪杰六千馀户于长安。建节将军邓羌讨衞辰，擒之于木根山。\n九月，坚如朔方，巡抚诸胡。冬十月，征北将军、淮南公幼帅杏城之衆乘虚袭长安，李威击斩之。\n鲜卑秃发椎斤卒，年一百一十，子思复鞬代统其衆。椎斤，树机能从弟务丸之孙也。\n梁州刺史司马勋，为政酷暴，治中、别驾及州之豪右，言语忤意，卽于坐枭斩之，或亲射杀之。常有据蜀之志，惮周抚，不敢发。及抚卒，勋遂举兵反；别驾雍端、西戎司马隗粹切谏，勋皆杀之，自号梁·益二牧、成都王。十一月，勋引兵入剑阁，攻涪，西夷校尉毌丘暐弃城走。乙卯，围益州刺史周楚于成都。大司马温表鹰扬将军江夏相义阳朱序为征讨都护以救之。\n秦王坚还长安，以李威守太尉，加侍中。以曹毂为雁门公，刘衞辰为夏阳公，各使统其部落。\n十二月戊戌，以尚书王彪之为仆射。\n海西公上\n太和元年春三月，荆州刺史桓豁使督护桓罴攻南郑，讨司马勋。\n燕太宰、大司马恪，太傅、司徒评，稽首归政，上章绶，请归第；燕主暐不许。\n夏五月戊寅，皇后庾氏崩。\n朱序、周楚击司马勋，破之，擒勋及其党，送大司马温；温皆斩之，传首建康。\n代王什翼犍遣左长史燕凤入贡于秦。\n秋七月癸酉，葬孝皇后于敬平陵。\n秦辅国将军王猛、前将军杨安、扬武将军姚苌等帅衆二万寇荆州，攻南鄕郡；荆州刺史桓豁救之，八月，军于新野。秦兵掠安阳民万馀户而还。\n九月甲午，曲赦梁、益二州。\n冬十月，加司徒昱丞相、录尚书事，入朝不趋，赞拜不名，剑履上殿。\n张天锡遣使至秦境上，告绝于秦。\n燕抚军将军下邳王厉寇兖州，拔鲁、高平数郡，置守宰而还。\n初，陇西李俨以郡降秦，旣而复通于张天锡。十二月，羌敛岐以略阳四千家叛秦，称臣于俨；俨于是拜置牧守，与秦、凉绝。\n南阳督护赵亿据宛城降燕，太守桓澹走保新野；燕人遣南中郎将赵盘自鲁阳戍宛。\n徐、兖二州刺史庾希，以后族故，兄弟贵显，大司马温忌之。\n二年春正月，庾希坐不能救鲁、高平，免官。\n二月，燕抚军将军下邳王厉、鎭北将军宜都王桓袭敕勒。\n秦辅国将军王猛、陇西太守姜衡、南安太守南安邵羌、扬武将军姚苌等帅衆万七千讨敛岐。三月，张天锡遣前将军杨遹向金城，征东将军常据向左南，游击将军张统向白土，天锡自将三万人屯仓松，以讨李俨。敛岐部落先属姚弋仲，闻姚苌至，皆降；王猛遂克略阳，敛岐奔白马。秦王坚以苌为陇东太守。\n夏四月，燕慕容尘寇竟陵，太守罗崇击破之。\n张天锡攻李俨大夏、武始二郡，下之。常据败俨兵于葵谷，天锡进屯左南。俨惧，退守枹罕，遣其兄子纯谢罪于秦，且请救。秦王坚使前将军杨安、建威将军王抚帅骑二万，会王猛以救俨。\n猛遣邵羌追敛岐，王抚守侯和，姜衡守白石，猛与杨安救枹罕。天锡遣杨遹逆战于枹罕东，猛大破之，俘斩万七千级，与天锡相持于城下。邵羌禽敛岐于白马，送之。猛遗天锡书曰：「吾受诏救俨，不令与凉州战，今当深壁高垒，以听后诏。旷日持久，恐二家俱弊，非良算也。若将军退舍，吾执俨而东，将军徙民西旋，不亦可乎！」天锡谓诸将曰：「猛书如此；吾本来伐叛，不来与秦战。」遂引兵归。\n李俨犹未纳秦师，王猛白服乘舆，从者数十人，请与俨相见。俨开门延之，未及为备，将士继入，遂执俨。以立忠将军彭越为平西将军、凉州刺史，鎭枹罕。\n张天锡之西归也，李俨将贺肫说俨曰：「以明公神武，将士骁悍，柰何束手于人！王猛孤军远来，士卒疲弊，且以我请救，必不设备，若乘其怠而击之，可以得志。」俨曰：「求救于人以免难，难旣免而击之，天下其谓我何！不若固守以老之，彼将自退。」猛责俨以不卽出迎，俨以贺肫之谋告；猛斩肫，以俨归。至长安，坚以俨为光禄勋，赐爵归安侯。\n燕太原桓王恪言于燕主暐曰：「吴王垂，将相之才十倍于臣，先帝以长幼之次，故臣得先之。臣死之后，愿陛下举国以听吴王。」五月壬辰，恪疾笃，暐亲视之，问以后事。恪曰：「臣闻报恩莫大于荐贤，贤者虽在板筑，犹可为相，况至亲乎！吴王文武兼资，管、萧之亚，陛下若任以大政，国家可安；不然，秦、晋必有窥窬之计。」言终而卒。\n秦王坚闻恪卒，阴有图燕之计，欲觇其可否，命匈奴曹毂发使如燕朝贡，以西戎主簿郭辩为之副。燕司空皇甫眞兄腆及从子奋、覆皆仕秦，腆为散骑常侍。辩至燕，历造公卿，谓眞曰：「仆本秦人，家为秦所诛，故寄命曹王，贵兄常侍及奋、覆兄弟并相知有素。」眞怒曰：「臣无境外之交，此言何以及我！君似奸人，得无因缘假托乎！」白暐，请穷治之；太傅评不许。辩还，为坚言：「燕朝政无纲纪，实可图也。鉴机识变，唯皇甫眞耳。」坚曰：「以六州之衆，岂得不使有智士一人哉！」\n曹毂寻卒，秦分其部落为二，使其二子分统之，号东、西曹。\n荆州刺史桓豁、竟陵太守罗崇攻宛，拔之；赵亿走，赵盘退归鲁阳。豁追击盘于雉城，擒之，留兵戍宛而还。\n秋七月，燕下邳王厉等破敕勒，获马牛数万头。\n初，厉兵过代地，犯其穄田；代王什翼犍怒。燕平北将军武强公埿以幽州兵戍云中。八月，什翼犍攻云中，埿弃城走，振威将军慕舆贺辛战没。\n九月，以会稽内史郗愔为都督徐·兖·青·幽·扬州之晋陵诸军事、徐·兖二州刺史，鎭京口。\n秦淮南公幼之反也，征东大将军、幷州牧、晋公柳，征西大将军、秦州刺史赵公双，皆与之通谋；秦王坚以双，母弟至亲，柳，健之爱子，隐而不问。柳、双复与鎭东将军、洛州刺史魏公廋，安西将军、雍州刺史燕公武谋作乱，鎭东主簿南安姚眺谏曰：「明公以周、邵之亲，受方面之任，国家有难，当竭力除之，况自为难乎！」廋不听。坚闻之，徵柳等诣长安。冬十月，柳据蒲阪，双据上邽，廋据陕城，武据安定，皆举兵反。坚遣使谕之曰：「吾待卿等，恩亦至矣，何苦而反！今止不徵，卿宜罢兵，各定其位，一切如故。」各啮棃以为信。皆不从。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "十二月甲子，燕太尉建宁敬公阳骛卒。以司空皇甫眞为侍中、太尉，光禄大夫李洪为司空。\n三年春正月，秦王坚遣后将军杨成世、左将军毛嵩分讨上邽、安定，辅国将军王猛、建节将军邓羌攻蒲阪，前将军杨安、广武将军张蚝攻陕城。坚命蒲、陕之军皆距城三十里，坚壁勿战，俟秦、雍已平，然后幷力取之。\n初，燕太宰恪有疾，以燕主暐幼弱，政不在己，太傅评多猜忌，恐大司马之任不当其人，谓暐兄乐安王臧曰：「今南有遗晋，西有强秦，二国常蓄进取之志，顾我未有隙耳。夫国之兴衰，系于辅相。大司马总统六军，不可任非其人，我死之后，以亲疏言之，当在汝及冲。汝曹虽才识明敏，然年少，未堪多难。吴王天资英杰，智略超世，汝曹若能推大司马以授之，必能混壹四海，况外寇，不足惮也；愼无冒利而忘害，不以国家为意也。」又以语太傅评。及恪卒，评不用其言。二月，以车骑将军中山王冲为大司马。冲，暐之弟也。以荆州刺史吴王垂为侍中、车骑大将军、仪同三司。\n秦魏公廋以陕城降燕，请兵应接；秦人大惧，盛兵守华阴。\n燕魏尹范阳王德上疏，以为：「先帝应天受命，志平六合；陛下纂统，当继而成之。今苻氏骨肉乖离，国分为五，投诚请援，前后相寻，是天以秦赐燕也。天与不取，反受其殃，吴、越之事，足以观矣。宜命皇甫眞引幷、冀之衆径趋蒲阪，吴王垂引许、洛之兵驰解廋围，太傅总京师虎旅为二军后继，传檄三辅，示以祸福，明立购赏，彼必望风响应，浑壹之期，于此乎在矣！」时燕人多请救陕，因图关中者，太傅评曰：「秦，大国也，今虽有难，未易可图。朝廷虽明，未如先帝；吾等智略，又非太宰之比。但能闭关保境足矣，平秦非吾事也。」\n魏公廋遗吴王垂及皇甫眞笺曰：「苻坚、王猛，皆人杰也，谋为燕患久矣；今不乘机取之，恐异日燕之君臣将有甬东之悔矣！」垂谓眞曰：「方今为人患者必在于秦，主上富于春秋，观太傅识度，岂能敌苻坚、王猛乎？」眞曰：「然，吾虽知之，如言不用何！」\n三月丁巳朔，日有食之。\n癸亥，大赦。\n秦杨成世为赵公双将苟兴所败，毛嵩亦为燕公武所败，奔还。秦王坚复遣武衞将军王鉴、宁朔将军吕光、将军冯翊郭将、翟傉等帅衆三万讨之。夏四月，双、武乘胜至于榆眉，以苟兴为前锋。王鉴欲速战，吕光曰：「兴新得志，气势方锐，宜持重以待之。彼粮尽必退，退而击之，蔑不济矣！」二旬而兴退。光曰：「兴可击矣。」遂追之；兴败，因击双、武，大破之，斩获万五千级，武弃安定，与双皆奔上邽；鉴等进攻之。\n晋公柳数出挑战，王猛不应。柳以猛为畏之，五月，留其世子良守蒲阪，帅衆二万西趋长安。去蒲阪百馀里，邓羌帅精骑七千夜袭，败之。柳引军还，猛邀击之，尽俘其衆。柳与数百骑入城，猛、羌进攻之。\n秋七月，王鉴等拔上邽，斩双、武，宥其妻子。以左衞将军苻雅为秦州刺史。八月，以长乐公丕为雍州刺史。\n九月，王猛等拔蒲阪，斩晋公柳及其妻子。猛屯蒲阪，遣邓羌与王鉴等会攻陕城。\n燕王公、贵戚多占民为荫户，国之户口，少于私家，仓库空竭，用度不足。尚书左仆射广信公悦绾曰：「今三方鼎峙，各有吞并之心。而国家政法不立，豪贵恣横，至使民户弹尽，委输无入，吏断常俸，战士绝廪，官贷粟帛以自赡给；旣不可闻于邻敌，且非所以为治，宜一切罢断诸荫户，尽还郡县。」燕主暐从之，使绾专治其事，纠掷奸伏，无敢蔽匿，出户二十馀万，举朝怨怒。绾先有疾，自力厘校户籍，疾遂亟。冬十一月，卒。\n十二月，秦王猛等拔陕城，获魏公廋，送长安。秦王坚问其所以反，对曰：「臣本无反心，但以弟兄屡谋逆乱，臣惧幷死，故谋反耳。」坚泣曰：「汝素长者，固知非汝心也；且高祖不可以无后。」乃赐廋死，原其七子，以长子袭魏公，馀子皆封县公，以嗣越厉王及诸弟之无后者。苟太后曰：「廋与双俱反，双独不得置后，何也？」坚曰：「天下者，高祖之天下，高祖之子不可以无后。至于仲羣，不顾太后，谋危宗庙，天下之法，不可私也！」以范阳公抑为征东大将军、幷州刺史，鎭蒲阪；邓羌为建武将军、洛州刺史，鎭陕城。擢姚眺为汲郡太守。\n加大司马温殊礼，位在诸侯王上。\n是岁，以仇池公杨世为秦州刺史，世弟统为武都太守。世亦称臣于秦，秦以世为南秦州刺史。", "output": ["翻译内容"]}]