[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第二百五十八端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注唐纪七十四\n昭宗圣穆景文孝皇帝上之上\n龙纪元年春正月癸巳朔，赦天下，改元。\n以翰林学士承旨、兵部侍郎刘崇望同平章事。\n汴将庞师古拔宿迁，军于吕梁。时溥逆战，大败，还保彭城。\n壬子，蔡将郭璠杀申丛，送秦宗权于汴，告朱全忠云：「丛谋复立宗权。」全忠以璠为淮西留后。\n戊申，王建大破山行章于新繁，杀获近万人，行章仅以身免。杨晟惧，徙屯三交，行章屯蒙阳，与建相持。\n二月，朱全忠送秦宗权至京师，斩于独柳。京兆尹孙揆监刑，宗权于槛车中引首谓揆曰：「尚书察宗权岂反者邪？但输忠不效耳。」观者皆笑。揆，逖之族孙也。\n三月，加朱全忠兼中书令，进爵东平郡王。全忠既克蔡州，军势益盛。\n加奉国节度使赵德諲中书令，加蔡州节度使赵犨同平章事，充忠武节度使，以陈州为理所。会犨有疾，悉以军府事授其弟昶，表乞骸骨，诏以昶代为忠武节度使。未几，犨薨。\n丙申，钱銶拔苏州，徐约亡入海而死。钱鏐以海昌都将沈粲权知苏州。\n夏四月，赐陕虢军号保义。\n五月甲辰，润州制置使阮结卒，钱鏐以静江都将成及代之。\n李克用大发兵，遣李罕之、李存孝攻孟方立，六月，拔磁、洺二州。方立遣大将马溉、袁奉韬将兵数万拒之，战于琉璃陂，方立兵大败，二将皆为所擒，克用乘胜进攻邢州。方立性猜忌，诸将多怨，至是皆不为方立用，方立慙惧，饮药死。弟摄洺州刺史迁，素得士心，众奉之为留后，求援于朱全忠。全忠假道于魏博，罗弘信不许；全忠乃遣大将王虔裕将精甲数百，间道入邢州共守。\n杨行密围宣州，城中食尽，人相啗，指挥使周进思据城逐赵鍠；鍠将奔广陵，田頵追擒之。未几，城中执进思以降。行密入宣州，诸将争取金帛，徐温独据米囷，为粥以食饿者。温，朐山人也。鍠将宿松周本，勇冠军中，行密获而释之，以为裨将。鍠既败，左右皆散，惟李德诚从鍠不去，行密以宗女妻之。德诚，西华人也。行密表言于朝，诏以行密为宣歙观察使。\n朱全忠与赵鍠有旧，遣使求之；行密谋于袁袭，袭曰：「不若斩首以遗之。」行密从之。未几，袭卒，行密哭之曰：「天不欲成吾大功邪，何为折吾股肱也！吾好宽而袭每劝我以杀，此其所以不寿与！」\n孙儒遣兵攻庐州，蔡俦以州降之。\n朱珍拔萧县，据之，与时溥相拒，朱全忠欲自往临之。珍命诸军皆葺马厩，李唐宾部将严郊独惰慢，军吏责之，唐宾怒，见珍诉之；珍亦怒，以唐宾为无礼，拔剑斩之，遣骑白全忠，云唐宾谋叛。淮南左司马敬翔，恐全忠乘怒，仓猝处置违宜，故留使者，逮夜，然后从容白之，全忠果大惊。翔因为画策，诈收唐宾妻子系狱，遣骑往慰抚，全忠从之，军中始安。秋七月，全忠如萧县，未至，珍出迎，命武士执之，责以专杀而诛之。诸将霍存等数十人叩头为之请，全忠怒，以牀掷之，乃退。丁未，至萧县，以庞师古代珍为都指挥使。八月丙子，全忠进攻时溥壁，会大雨，引兵还。\n冬十月，平卢节度使王敬武薨；子师范，年十六，军中推为留后，棣州刺史张蟾不从。诏以太子少师崔安潜兼侍中，充平卢节度使。蟾迎安潜至州，与之共讨师范。\n以给事中杜孺休为苏州刺史。钱鏐不悦，以知州事沈粲为制置指挥使。\n杨行密遣马步都虞候田頵等攻常州。\n十一月，上改名晔。\n上将祀圜丘。故事，中尉枢密皆䙆衫侍从；僖宗之世，已具襴笏；至是，又令有司制法服，孔纬及谏官、礼官皆以为不可，上出手札谕之曰：「卿等所论至当。事有从权，勿以小瑕遂妨大礼。」于是宦官始服剑佩侍祠。己酉，祀圜丘，赦天下。\n上在藩邸，素疾宦官，及即位，杨复恭恃援立功，所为多不法，上意不平；政事多谋于宰相，孔纬、张浚劝上举大中故事抑宦者权。复恭常乘肩舆至太极殿。他日，上与宰相言及四方反者，孔纬曰：「陛下左右有将反者，况四方乎！」上矍然问之，纬指复恭曰：「复恭陛下家奴，乃肩舆造前殿，多养壮士为假子，使典禁兵，或为方镇，非反而何！」复恭曰：「子壮士，欲以收士心，卫国家，岂反邪！」上曰：「卿欲卫国家，何不使姓李而姓杨乎？」复恭无以对。\n复恭假子天威军使杨守立，本姓胡，名弘立，勇冠六军，人皆畏之。上欲讨复恭，恐守立作乱，谓复恭：「朕欲得卿胡子在左右。」复恭见守立于上，上赐姓名李顺节，使掌六军管钥，不期年，擢至天武都头，领镇海节度使，俄加同平章事。及谢日，台吏申请班见百僚，孔纬判不集；顺节至中书，色不悦。他日，语微及之，纬曰：「宰相师长百僚，故有班见。相公职为都头，而于政事堂班见百僚，于意安乎？」顺节不敢复言。\n朱全忠求领盐铁，孔纬独执以为不可，谓进奏吏曰：「朱公须此职，非兴兵不可！」全忠乃止。\n田頵攻常州，为地道入城；中宵，旌旗甲兵出于制置使杜棱之寝室，遂虏之，以兵三万戍常州。\n朱全忠遣庞师古将兵自颍上趋淮南，击孙儒。\n十二月甲子，王建败山行章及西川骑将宋行能于广都；行能奔还成都，行章退守眉州。壬申，行章请降于建。\n戊寅，孙儒自广陵引兵渡江，壬午，逐田頵，取常州，以刘建锋守之。儒还广陵，建锋又逐成及，取润州。\n前山南东道节度使刘巨容之在襄阳也，有申屠生教之烧药为黄金。田令孜之弟过襄阳，巨容出金示之。及寓居成都，令孜求其方，不与，恨之，是岁，令孜杀巨容，灭其族。\n大顺元年春正月戊子朔，群臣上尊号曰圣文睿德光武弘孝皇帝；改元。\n李克用急攻邢州，孟迁食竭力尽，执王虔裕及汴兵以降。克用以安金俊为邢洺团练使。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "陈敬瑄分兵布寨于犀浦、郫、导江等县，发城中民户一丁，昼则穿重壕，采竹木运砖石，夜则登城，击柝巡警，无休息。\n韦召度营于唐桥，王建营于东阊门外；建事昭度甚谨。\n辛亥，简州将杜有迁执刺史员虔嵩降于建，建以有迁知州事。\n汴将庞师古等众号十万，渡淮，声言救杨行密，攻下天长，壬子，下高邮。\n二月己未，资州将侯元绰执刺史杨戡降于王建，建以元绰知州事。\n乙丑，加朱全忠守中书令。\n庞师古引兵深入淮南，己巳，与孙儒战于陵亭，师古兵败而还。\n杨行密遣其将马敬言将兵五千，乘虚袭据润州。李友将兵二万屯青城，将攻常州。安仁义、刘威、田頵败刘建锋于武进，敬言、仁义、威屯润州。友，合肥人；威，慎县人也。\n李克用将兵攻云州防御使赫连铎，克其东城。铎求救于卢龙节度使李匡威，匡威将兵三万赴之。丙子，邢洺团练使安金俊中流矢死，河东万胜军使申信叛降于铎。会幽州军至，克用引还。\n时溥求救于河东，李克用遣其将石君和将五百骑赴之。\n李克用巡潞州，以供具不厚，怒昭义节度使李克修，诟而笞之；克修慙愤成疾，三月，薨。克用表其弟决胜军使克恭为昭义留后。\n赐宣歙军号宁国，以杨行密为节度使。\n夏四月，宿州将张筠逐刺史张绍光，附于时溥；朱全忠帅诸军讨之。溥出兵掠砀山，全忠遣牙内都指挥使朱友裕击之，杀三千馀人，擒石君和。友裕，全忠之子也。\n乙丑，陈敬瑄遣蜀州刺史任从海将兵二万救邛州，战败，欲以蜀州降王建；敬瑄杀之，以徐公鉥代为蜀州刺史。丙寅，嘉州刺史朱实举州降于建。丙子，僰道土豪文武坚执戎州刺史谢承恩降于建。\n赫连铎、李匡威表请讨李克用。朱全忠亦上言：「克用终为国患，今因其败，臣请帅汴、滑、孟三军，与河北三镇共除之。}乞朝廷命大臣为统帅。」\n初，张浚因杨复恭以进，复恭中废，更附田令孜而薄复恭。及复恭再用事，深恨之。上知浚与复恭有隙，特亲倚之；浚亦以功名为己任，每自比谢安、裴度。克用之讨黄巢屯河中也，浚为都统判官。克用薄其为人，闻其作相，私谓诏使曰：「张公好虚谈而无实用，倾覆之士也。主上采其名而用之，他日交乱天下，必是人也。」浚闻而衔之。\n上从容与浚论古今治乱，浚曰：「陛下英睿如此，而中外制于强臣，此臣日夜所痛心疾首也。」上问以当今所急，对曰：「莫若强兵以服天下。」上于是广募兵于京师，至十万人。\n及全忠等请讨克用，上命三省、御史台四品以上议之，以为不可者什六七，杜让能、刘崇望亦以为不可。浚欲倚外势以挤杨复恭，乃曰：「先帝再幸山南，沙陀所为也。臣常虑其与河朔相表里，致朝廷不能制。今两河藩镇共请讨之，此千载一时。但乞陛下付臣兵柄，旬月可平。失今不取，后悔无及。」孔纬曰：「浚言是也。」复恭曰：「先朝播迁，虽藩镇跋扈，亦由居中之臣措置未得其宜。今宗庙甫安，不宜更造兵端。」上曰：「克用有兴复大功，今乘其危而攻之，天下其谓我何？」纬曰：「陛下所言，一时之体也；张浚所言，万世之利也。昨计用兵、馈运、犒赏之费，一二年间未至匮乏，在陛下断志行之耳。」上以二相言叶，僶俛从之，曰：「兹事今付卿二人，无贻朕羞！」\n五月，诏削夺克用官爵、属籍，以浚为河东行营都招讨制置宣慰使，京兆尹孙揆副之，以镇国节度使韩建为都虞候兼供军粮料使，以朱全忠为南面招讨使，李匡威为北面招讨使，赫连铎副之。\n浚奏给事中牛徽为行营判官，徽曰：「国家以丧乱之馀，欲为英武之举，横挑强寇，离诸侯心，吾见其颠沛也！」遂以衰疾固辞。徽，僧孺之孙也。\n李克恭骄恣不晓军事；潞人素乐李克修之简俭，且死非其罪，潞人怜之，由是将士离心。初，潞人叛孟氏，牙将安居受等召河东兵以取潞州；及孟迁以邢、洺、磁州归李克用，克用宠任之，以迁为军城都虞候，群从皆补右职，居受等咸怨且惧。\n昭义有精兵，号「后院将」。克用既得三州，将图河朔，令李克恭选后院将尤骁勇者五百人送晋阳，潞人惜之。克恭遣牙将李元审及小校冯霸部送晋阳，至铜鞮，霸招其众以叛，循山而南，至于沁水，众已三千人。李元审击之，为霸所伤，归于潞。庚子，克恭就元审所馆视之，安居受帅其党作乱，攻而焚之，克恭、元审皆死。众推居受为留后，附于朱全忠。居受使召冯霸，不至。居受惧，出走，为野人所杀。霸引兵入潞，自为留后。\n时朝廷方讨克用，闻克恭死，朝臣皆贺。全忠遣河阳留后朱崇节将兵入潞州，权知留后。克用遣康君立、李存孝将兵围之。\n壬子，张浚帅诸军五十二都及邠、宁、鄜、夏杂虏合五万人发京师，上御安喜楼饯之。浚屏左右言于上曰：「俟臣先除外忧，然后为陛下除内患。」杨复恭窃听，闻之。两军中尉饯浚于长乐坂，复恭属浚酒，浚辞以醉，复恭戏之曰：「相公杖钺专征，作态邪？」浚曰：「俟平贼还，方见作态耳！」复恭益忌之。\n癸丑，削夺李罕之官爵；\n六月，以孙揆为昭义节度使，充招讨副使。\n丁巳，茂州刺史李继昌帅众救成都，己未，王建击斩之。辛酉，资简都制置应援使谢从本杀雅州刺史张承简，举城降建。\n孙儒求好于朱全忠，全忠表为淮南节度使。未几，全忠杀其使者，遂复为仇敌。\n光启末，德州刺史卢彦威逐义昌节度使杨全玫，自称留后，求旌节，朝廷未许。至是，王熔、罗弘信因张浚用兵，为之请，乃以彦威为义昌节度使。\n张浚会宣武、镇国、静难、凤翔、保大、定难诸军于晋州。\n更命义成军曰宣义；辛未，以朱全忠为宣武、宣义节度使。全忠以方有事徐杨，徵兵遣戍，殊为辽阔，乃辞宣义，请以胡真为节度使，从之；然兵赋出入，皆制于全忠，一如巡属。及胡真入为统军，竟以全忠为两镇节度使，罢淮南不领焉。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "八月乙丑，揆发晋州，李存孝闻之，以三百骑伏于长子西谷中。揆建牙杖节，褒衣大盖，拥众而行；存孝突出，擒揆及赐旌节中使韩归范、牙兵五百馀人，追击馀众于刁黄岭，尽杀之。存孝械揆及归范，𥿊以素练，徇于潞州城下曰：「朝廷以孙尚书为潞帅，命韩天使赐旌节，葛仆射可速归大梁，令尚书视事。」遂𥿊以献于克用。克用囚之，既而使人诱之，欲以为河东副使，揆曰：「吾天子大臣，兵败而死，分也，岂能伏事镇使邪！」克用怒，命以锯锯之，锯不能入。揆骂曰：「死狗奴！锯人当用板夹，汝岂知邪！」乃以板夹之，至死，骂不绝声。\n丙寅，孙儒攻润州。\n苏州刺史杜孺休到官，钱鏐密使沈粲害之。会杨行密将李友拔苏州，粲归杭州；鏐欲归罪于粲而杀之，粲奔孙儒。\n王建退屯汉州。\n陈敬瑄括富民财以供军，置徵督院，逼以桎梏棰楚，使各自占；凡有财者如匿赃、虚占、急徵，咸不聊生。\n李罕之告急于李克用，克用遣李存孝将五千骑救之。\n九月壬寅，朱全忠军于河阳。汴军之初围泽州也，呼李罕之曰：「相公每恃河东，轻绝当道；今张相公围太原，葛仆射入潞府，旬月之间，沙陀无穴自藏，相公何路求生邪！」及李存孝至，选精骑五百，绕汴寨呼曰：「我，沙陀之求穴者也，欲得尔肉以饱士卒；可令肥者出鬬！」汴将邓季筠，亦骁将也，引兵出战，存孝生擒之。是夕，李谠、李重胤收众遁去，存孝、罕之随而击之，至马牢山，大破之，斩获万计，追至怀州而还。存孝复引兵攻潞州，葛从周、朱崇节弃潞州而归。戊申，全忠庭责诸将桡败之罪，斩李谠、李重胤而还。\n李克用以康君立为昭义留后，李存孝为汾州刺史。存孝自谓擒孙揆功大，当镇昭义，而君立得之，愤恚不食者数日，纵意刑杀，始有叛克用之志。\n李匡威攻蔚州，虏其刺史邢善益，赫连铎引吐蕃、黠戛斯众数万攻遮虏军，杀其军使刘胡子。克用遣其将李存信击之，不胜；更命李嗣源为存信之副，遂破之。克用以大军继其后，匡威、铎皆败走，获匡威之子武州刺史仁宗及铎之壻，俘斩万计。\n李嗣源性谨重廉俭，诸将相会，各自诧勇略，嗣源独默然，徐曰：「诸君喜以口击贼，嗣源但以手击贼耳。」众慙而止。\n杨行密以其将张行周为常州制置使。闰月，孙儒遣刘建锋攻拔常州，杀行周，遂围苏州。\n邛州刺史毛湘，本田令孜亲吏，王建攻之急，食尽，救兵不至。壬戌，湘谓都知兵马使任可知曰：「吾不忍负田军容，吏民何罪！尔可持吾头归王建。」乃沐浴以俟刃。可知斩湘及二子降于建，士民皆泣。甲戌，建持永平旌节入邛州，以节度判官张琳知留后。缮完城隍，抚安夷獠，经营蜀、雅。冬十月癸未朔，建引兵还成都，蜀州将李行周逐徐公鉥，举城降建。\n乙酉，朱全忠自河阳如滑州视事，遣使者请粮马及假道于魏以伐河东，罗弘信不许，又请于镇，镇人亦不许；全忠乃自黎阳济河撃魏。\n加邠寜节度使王行瑜侍中，佑国节度使张全义同平章事。\n官军出阴地关，游兵至于汾州。李克用遣薛志勤、李承嗣将骑三千营于洪洞，李存孝将兵五千营于赵城。镇国节度使韩建以壮士三百夜袭存孝营，存孝知之，设伏以待之；建兵不利，静难、凤翔之兵不战而走。河东兵乘胜逐北，抵晋州西门；张浚出战，又败，官军死者近三千人。静难、凤翔、保大、定难之军先渡河西归，浚独有禁军及宣武军合万人，与韩建闭城拒守，自是不敢复出。存孝引兵攻绛州，十一月，刺史张行恭弃城走。存孝进攻晋州，三日，与其众谋曰：「张浚宰相，俘之无益；天子禁兵，不宜加害。」乃退五十里而军；浚、建自含口遁去。存孝取晋、绛二州，大掠慈、隰之境。\n先是，克用遣韩归范归朝，附表讼冤，言：「臣父子三代，受恩四朝，破庞勋，翦黄巢，黜襄王，存易定，致陛下今日冠通天之冠，佩白玉之玺，未必非臣之力也！若以攻云州为臣罪，则拓跋思恭之取鄜、延，朱全忠之侵徐、郓，何独不讨？赏彼诛此，臣岂无辞！且朝廷当阽危之时，则誉臣为韩、彭、伊、吕；及既安之后，则骂臣为戎、羯、胡、夷。今天下握兵立功之人，独不惧陛下他日之骂乎！况臣果有大罪，六师征之，自有典刑，何必幸臣之弱而后取之邪！今张浚既出师，则固难束手，已集蕃、汉兵五十万，欲直抵蒲、潼，与浚格鬬；若其不胜，甘从削夺。不然，方且轻骑叩阍，顿首丹陛，诉奸回于陛下之扆坐，纳制敕于先帝之庙庭，然后自拘司败，恭俟鈇质。」表至，浚已败，朝廷震恐。浚与韩建逾王屋至河阳，撤民屋为栰以济河，师徒失亡殆尽。\n是役也，朝廷倚朱全忠及河朔三镇；及浚至晋州，全忠方连兵徐、郓，虽遣将攻泽州而身不至。行营乃求兵粮于镇、魏，镇、魏倚河东为捍蔽，皆不出兵；惟华、邠、凤翔、鄄、夏之兵会之。兵未交而孙揆被擒，幽、云俱败，杨复恭复从中沮之，故浚军望风自溃。\n十二月，孙儒拔苏州，杀李友。安仁义等闻之，焚润州庐舍，夜遁。儒使沈粲守苏州，又遣其将归传道守润州。\n辛丑，汴将丁会、葛从周击魏，渡河，取黎阳、临河，庞师古、霍存下淇门、卫县，朱全忠自以大军继之。\n是岁，置升州于上元县，以张雄为刺史。\n二年春正月，罗弘信军于内黄。丙辰，朱全忠击之，五战皆捷，至永定桥，斩首万馀级。弘信惧，遣使厚币请和。全忠命止焚掠，归其俘，还军河上。魏博自是服于汴。\n庚申，制以太保、门下侍郎、同平章事孔纬为荆南节度使，中书侍郎、同平章事张浚为鄂岳观察使。以翰林学士承旨、兵部侍郎崔昭纬同平章事，御史中丞徐彦若为户部侍郎、同平章事。昭纬，慎由从子；彦若，商之子也。\n杨复恭使人劫孔纬于长乐坡，斩其旌节，资装俱尽，纬仅能自免。李克用复遣使上表曰：「张浚以陛下万代之业，邀自己一时之功，知臣与朱温深仇，私相连结。臣今身无官爵，名是罪人，不敢归陛下藩方，且欲于河中寄寓，进退行止，伏俟指麾。」诏再贬孔纬均州刺史，张浚连州刺史。赐克用诏，悉复其官爵，使归晋阳。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "二月，加李克用守中书令，复李罕之官爵；再贬张浚绣州司户。\n韦昭度将诸道兵十馀万讨陈敬瑄，三年不能克，馈运不继，朝议欲息兵。\n三月乙亥，制复敬瑄官爵，令顾彦朗、王建各帅众归镇。\n王师范遣都指挥使卢弘击棣州刺史张蟾，弘引兵还攻师范，师范使人以重赂迎之，曰：「师范童呆，不堪重任，愿得避位，使保首领，公之仁也。」弘以师范年少，信之，不设备；师范密谓小校安丘刘鄩曰：「汝能杀弘，吾以汝为大将。」弘入城，师范伏甲而享之，鄩杀弘于座及其党数人。师范慰谕士卒，厚赏重誓，自将以攻棣州，执张蟾，斩之；崔安潜逃归京师。师范以鄩为马步副都指挥使。诏以师范为平卢节度使。\n师范和谨好学，每本县令到官，师范辄备仪卫往谒之；令不敢当，师范命客将挟持，令坐于听事，自称「百姓王师范」，拜之于庭。僚佐或谏，师范曰：「吾敬桑梓，所以教子孙不忘本也！」\n张浚至蓝田，逃奔华州依韩建，与孔纬密求救于朱全忠。全忠上表为纬、浚讼冤，朝廷不得已，并听自便。纬至商州而还，亦寓居华州。\n邢洺节度使安知建潜通朱全忠，李克用表以李存孝代之。知建惧，奔青州，朝廷以知建为神武统军。知建帅麾下三千人将诣京师，过郓州，朱瑄与克用方睦，伏兵河上，斩之，传首晋阳。\n夏四月，有彗星见于三台，东行入太微，长十丈馀。甲申，赦天下。\n成都城中乏食，弃儿满路。民有潜入行营贩米入城者，逻者得之，以白韦昭度，昭度曰：「满城饥甚，忍不救之！」释勿问。亦有白陈敬瑄者，敬瑄曰：「吾恨无术以救饿者，彼能如是，勿禁也！」由是贩者浸多，然所致不过斗升，截筒，径寸半，深五分，量米而鬻之，每筒百馀钱，饿殍狼籍。军民强弱相陵，将吏斩之不能禁；乃更为酷法，或断腰，或斜劈，死者相继而为者不止，人耳目既熟，不以为惧。吏民日窘，多谋出降，敬瑄悉捕其族党杀之，惨毒备至。内外都指挥使、眉州刺史成都徐耕，性仁恕，所全活数千人。田令孜曰：「公掌生杀而不刑一人，有异志邪？」耕惧，夜，取俘囚戮于市。\n王建见罢兵制书，曰：「大功垂成，柰何弃之！」谋于周庠，庠劝建请韦公还朝，独攻成都，克而有之。建表请：「陈敬瑄、田令孜罪不可赦，愿毕命以图成功。」昭度无如之何，由是未能东还。建说昭度曰：「今关东藩镇迭相吞噬，此腹心之疾也，相公宜早归庙堂，与天子谋之。敬瑄，疥㿅耳，当以日月制之，责建，可办也！」昭度犹豫未决。庚子，建阴令东川将唐友通等擒昭度亲吏骆保于行府门，脔食之，云其盗军粮。昭度大惧，遽称疾，以印节授建，牒建知三使留后兼行营招讨使，即日东还。建送至新都，跪觞马前，泣拜而别。昭度甫出剑门，即以兵守之，不复内东军。昭度至京师，除东都留守。\n建急攻成都，环城烽堑亘五十里。有狗屠王鹞，请诈得罪亡入城说之，使上下离心，建遣之。鹞入见陈敬瑄、田令孜，则言「建兵疲食尽，将遁矣」，出则鬻茶于市，阴为吏民称建英武，兵势强盛；由是敬瑄等懈于守备而众心危惧。建又遣其将京兆郑渥诈降以觇之，敬瑄以为将，使乘城，既而复以诈得归。建由是悉知城中虚实，以渥为亲从都指挥使，更姓名曰王宗渥。\n以武安节度使周岳为岭南西道节度使。\n李克用大举击赫连铎，败其兵于河上，进围云州。\n杨行密遣其将刘威、朱延寿将兵三万击孙儒于黄池，威等大败。延寿，舒城人也。孙儒军于黄池，五月，大水，诸营皆没，乃还扬州，使其将康暀据和州，安景思据滁州。\n丙午，立皇子佑为德王。\n杨行密遣其将李神福攻和、滁，康暀降，安景思走。\n秋七月，李克用急攻云州，赫连铎食尽，奔吐谷浑部，既而归于幽州。克用表大将石善友为大同防御使。\n朱全忠遣使与杨行密约共攻孙儒。儒恃其兵强，欲先灭行密，后敌全忠，移牒藩镇，数行密、全忠之罪，且曰：「俟平宣、汴，当引兵入朝，除君侧之恶。」于是悉焚扬州庐舍，尽驱丁壮及妇女渡江，杀老弱以充食。行密将张训、李德诚潜入扬州，灭馀火，得谷数十万斛以赈饥民。泗州刺史张谏贷数万斛以给军，训以行密之命馈之，谏由是德行密。\n邢洺节度使李存孝劝李克用攻镇州，克用从之。\n八月，克用南巡泽潞，遂涉怀孟之境。\n朱全忠遣其将丁会攻宿州，克其外城。\n乙未，孙儒自苏州出屯广德，杨行密引兵拒之。儒围其寨，行密将上蔡李简帅百馀人力战，破寨，拔行密出之。\n王建攻陈敬瑄益急，敬瑄出战辄败，巡内州县率为建所取。威戎节度使杨晟时馈之食，建以兵据新都，彭州道绝。敬瑄出，慰勉士卒，皆不应。\n辛丑，田令孜登城谓建曰：「老夫向于公甚厚，何见困如是？」建曰：「父子之恩岂敢忘！但朝廷命建讨不受代者，不得不然。傥太师改图，建复何求！」是夕，令孜自携西川印节诣建营授之，将士皆呼万岁。建泣谢，请复为父子如初。\n先是，建常诱其将士曰：「成都城中繁盛如花锦，一朝得之，金帛子女恣汝曹所取，节度使与汝曹迭日为之耳！」壬寅，敬瑄开门迎建。建署其将张勍为马步斩斫使，使先入城。乃谓将士曰：「吾与汝曹三年百战，今始得城，汝曹不忧不富贵，慎勿焚掠坊市。吾已委张勍护之矣，彼幸执而白我，我犹得赦之；若先斩而后白，吾亦不能救也！」既而士卒有犯令者，勍执百馀人，皆捶其胸而杀之，积尸于市，众莫敢犯。故时人谓勍为「张打胸」。\n癸卯，建入城，自称西川留后。小校韩武数于使厅上马，牙司止之，武怒曰：「司徒许我迭日为节度使；上马何为！」建密遣人刺杀之。\n初，陈敬瑄之拒朝命也，田令孜欲盗其军政，谓敬瑄曰：「三兄尊重，军务烦劳，不若尽以相付，日具记事咨呈，兄但高居自逸而已。」敬瑄素无智能，忻然许之。自是军事皆不由己，以至于亡。建表敬瑄子陶为雅州刺史，使随陶之官，明年，罢归，寓居新津，以一县租赋赡之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "六军十二卫观军容使、左神策军中尉杨复恭总宿卫兵，专制朝政，诸假子皆为节度使、刺史，又养宦官子六百人，皆为监军。假子龙剑节度使守贞、武定节度使守思不输贡赋，上表讪薄朝廷。\n上舅王瓌求节度使，上访于复恭，复恭以为不可，瓌怒，诟之。瓌出入禁中，颇用事，复恭恶之，奏以为黔南节度使，至吉柏津，令山南西道节度使杨守亮覆诸江中，宗族宾客皆死，以舟败闻。上知复恭所为，深恨之。\n李顺节既宠贵，与复恭争权，尽以复恭阴事告上，上乃出复恭为凤翔监军；复恭愠怼，不肯行，称疾，求致仕。九月乙卯，以复恭为上将军致仕，赐以几杖。使者致诏命还，复恭潜遣腹心张绾刺杀之。\n加护国节度使王重盈兼中书令。\n东川节度使顾彦朗薨，军中推其弟彦晖知留后。\n冬十月壬午，宿州刺史张筠降于丁会。\n癸未，以永平节度使王建为西川节度使；甲申，废永平军。建既得西川，留心政事，容纳直言，好施乐士，用人各尽其才，谦恭俭素；然多忌好杀，诸将有功名者，多因事诛之。\n杨复恭居第近玉山营，假子守信为玉山军使，数往省之。或告复恭与守信谋反，乙酉，上御安喜楼，陈兵自卫，命天威都将李顺节、神策军使李守节将兵攻其第。张绾帅家众拒战，守信引兵助之，顺节等不能克。丙戌，禁兵守含光门，俟其开，欲出掠两市，遇刘崇望，立马谕之曰：「天子亲在街东督战，汝曹皆宿卫之士，当于楼前杀贼立功，勿贪小利，自取恶名！」众皆曰：「诺。」遂从崇望而东。守信之众望见兵来，遂溃走。守信与复恭挈其族自通化门出，趣兴元，永安都头权安追之，擒张绾，斩之。复恭至兴元，杨守亮、杨守忠、杨守贞及绵州刺史杨守厚同举兵拒朝廷，以讨李顺节为名。守厚，亦复恭假子也。\n李克用攻王熔，大破镇兵于龙尾冈，斩获万计，遂拔临城，攻元氏、柏乡；李匡威引幽州兵救之。克用大掠而还，军于邢州。\n十一月，曹州都将郭铢杀刺史郭词，降于朱全忠。\n泰宁节度使朱瑾将万馀人攻单州。\n乙丑，时溥将刘知俊帅众二千降于朱全忠。知俊，沛人，徐之骁将也，溥军自是不振。全忠以知俊为左右开道指挥使。\n辛未，寿州将刘弘鄂恶孙儒残暴，举州降朱全忠。\n十二月乙酉，汴将丁会、张归霸与朱瑾战于金乡，大破之，杀获殆尽，瑾单骑走免。\n天威都将李顺节恃恩骄横，出入常以兵自随。两军中尉刘景宣、西门君遂恶之，白上，恐其作乱。戊子，二人以诏召顺节，顺节入至银台门，二人邀顺节于仗舍坐语，供奉官似先知自后斩其首，从者大噪而出。于是天威、捧日、登封三都大掠永宁坊，至暮乃定。百官表贺。\n孙儒焚掠苏、常，引兵逼宣州，钱鏐复遣兵据苏州。儒屡破杨行密之兵，旌旗辎重亘百馀里。行密求救于钱鏐，鏐以兵食助之。\n以顾彦晖为东川节度使，遣中使宋道弼赐旌节。杨守亮使杨守厚囚道弼，夺旌节，发兵攻梓州。癸卯，彦晖求救于王建；甲辰，建遣其将华洪、李简、王宗侃、王宗弼救东川。建密谓诸将曰：「尔等破贼，彦晖必犒师，汝曹于行营报宴，因而执之，无烦再举。」宗侃破守厚七砦，守厚走归绵州。彦晖具犒礼，诸将报宴，宗弼以建谋告之，彦晖乃以疾辞。\n初，李茂贞养子继臻据金州，均州刺史冯行袭攻下之，诏以行袭为昭信防御使，治金州。杨守亮欲自金、商袭京师，行袭逆击，大破之。\n是嵗，赐泾原军号曰彰义，增领渭、武二州。\n福建观察使陈岩疾病；遣使以书召泉州刺史王潮，欲授以军政，未至而岩卒。岩妻弟都将范晖讽将士推己为留后。", "output": ["翻译内容"]}]