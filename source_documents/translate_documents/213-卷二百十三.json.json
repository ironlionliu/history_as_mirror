[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷二百一十三端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注唐纪二十九\n玄宗至道大圣大明孝皇帝中之上\n开元十四年春正月癸未，更立契丹松漠王李邵固为广化王，奚饶乐王李鲁苏为奉诚王。以上从甥陈氏为东华公主，妻邵固；以成安公主之女韦氏为东光公主，。妻鲁苏。\n张说奏：「今之五礼，贞观、显庆两曾修纂，前后颇有不同，其中或未折衷。望与学士等讨论古今，删改施行。」制从之。\n邕州封陵獠梁大海等据宾、横州反；二月己酉，遣内侍杨思勖发兵讨之。\n上召河南尹崔隐甫，欲用之，中书令张说薄其无文，奏拟金吾大将军；前殿中监崔日知素与说善，说荐为御史大夫；上不从。丙辰，以日知为左羽林大将军，丁巳，以隐甫为御史大夫。隐甫由是与说有隙。\n说有才智而好贿，百官曰事有不合者，好面折之，至于叱骂。恶御史中丞宇文融之为人，且患其权重，融所建白，多抑之。中书舍人张九龄言于说曰：「宇文融承恩用事，辩给多权数，不可不备。」说曰：「鼠辈何能为！」夏四月壬子，隐甫、融及御史中丞李林甫共奏弹说「引术士占星，徇私僭侈，受纳贿赂。」敕源乾曜及刑部尚书韦抗、大理少卿明圭与隐甫等同于御史台鞫之。林甫；叔良之曾孙；抗，安石之从父兄子也。\n丁巳，以户部侍郎李元紘为中书侍郎、同平章事。元紘以清俭著，故上用为相。\n源乾曜等鞫张说，事颇有状，上使高力士视说，力士还奏：「说蓬首垢面，席笹，食以瓦器，惶惧待罪。」上意怜之。力士因言说有功于国，上以为然。庚申，但罢说中书令，馀如故。\n丁卯，太子太傅岐王范薨，赠谥惠文太子。上为之撤膳累旬，百官上表固请，然后复常。\n丁亥，太原尹张孝嵩奏，「有李子峤者，自称皇子，云生于潞州，母曰赵妃。」上命杖杀之。\n辛丑，于定、恒、莫、易、沧五州置军以备突厥。\n上欲以武惠妃为皇后，或上言：「武氏乃不戴天之雠，岂可以为国母！人间盛言张说欲取立后之功，更图入相之计。且太子非惠妃所生，惠妃复自有子，若登宸极，太子必危。」上乃止。然宫中礼秩，一如皇后。\n五月癸卯，户部奏今岁户七百六万九千五百六十五，口四千一百四十一万九千七百一十二。\n秋七月；河南、北大水，溺死者以千计。\n八月丙午朔，魏州言河溢。\n九月己丑，以安西副大都护、碛西节度使杜暹同平章事。\n自王孝杰克复四镇，复于龟兹置安西都护府，以唐兵三万戍之，百姓苦其役；为都护者，惟田杨名、郭元振、张嵩及暹皆有善政，为人所称。\n冬十月庚申，上幸汝州广成汤；己酉，还宫。\n十二月丁巳，上幸寿安，猎于方秀川；壬戌，还宫。\n杨思勖讨反獠，。生擒梁大海等三千馀人，斩首二万级而还。\n是岁，黑水靺鞨遣使入见；上以其国为黑水州，仍为置长史以镇之。\n勃海靺鞨王武艺曰：「黑水入唐，道由我境。往者请吐屯于突厥，先告我与我偕行；今不告我而请吏于唐，是必与唐合谋，欲腹背攻我也。」遣其母弟门艺与其舅任雅将兵击黑水。门艺尝为质子于唐，谏曰：「黑水请吏于唐，而我以其故击之，是叛唐也。唐，大国也。昔高丽全盛之时，强兵三十馀万，不遵唐命，扫地无遗。况我兵不及高丽什之一二，一旦与唐为怨，此亡国之势也。」武艺不从，强遣之。门艺至境上，复以书力谏。武艺怒，遣其从兄大壹夏代之将兵，召，欲杀之。门艺弃众，间道来奔，制以为左骁卫将军。武艺遣使上表罪状门艺，请杀之。上密遣门艺诣安西；留其使者，别遣报云，已流门艺于岭南。武艺知之，上表称「大国当示人以信，岂得为此欺诳？」固请杀门艺。上以鸿胪少卿李道邃、源复不能督察官属，致有漏泄，皆坐左迁。暂遣门艺诣岭南以报之。\n臣光曰：王者所以服四夷，威信而已。门艺以忠获罪，自归天子；天子当察其枉直，赏门艺而罚武艺，为政之体也。纵不能讨，犹当正以门艺之无罪告之。今明皇威　不能服武艺，恩不能庇门艺，顾效小人为欺诳之语以取困于小国，乃罪鸿胪之漏泄，不亦可羞哉！\n杜暹为安西都护，突骑施交河公主遣牙官以马千匹诣安西互市。使者宣公主教，暹怒曰：「阿史那女何得宣教于我！」杖其使者，留不遣；马经雪死尽。突骑施可汗苏禄大怒，发兵寇四镇。会暹入朝；赵颐贞代为安西都护，婴城自守；四镇人畜储积，皆为苏禄所掠，安西仅存。既而苏禄闻暹入相，稍引退，寻遣使入贡。\n十五年春正月辛丑，凉州都督王君勠破吐蕃于青海之西。\n初，吐番自恃其强，致书用敌国礼，辞指悖慢，上意常怒之。返自东封，张说言于上曰：「吐蕃无礼，诚宜诛夷，但连兵十馀年，甘、凉、河、鄯，不胜其弊，虽师屡捷，所得不偿所亡。闻其悔过求和，愿听其款服，以纾边人。」上曰：「俟吾与王君勠议之。」说退，谓源乾曜曰：「君勠勇而无谋，常思侥幸，侥，坚尧翻。}}若二国和亲，何以为功！吾言必不用矣。」及君勠入朝，果请深入讨之。\n去冬，吐蕃大将悉诺逻寇大斗谷，进攻甘州，焚掠而去。君勠度其兵疲，勒兵蹑其后，会大雪，虏冻死者甚众，自积石军西归。君勠先遣人间道入虏境，烧道旁草。悉诺逻至大非川，欲休士马，而野草皆尽，马死过半。君勠与秦州都督张景顺追之，及于青海之西，乘冰而度。悉诺逻已去，破其后军，获其辎重羊马万计而还。君勠以功迁左羽林大将军，拜其父寿为少府监致仕。上由是益事边功。\n初，洛阳人刘宗器上言，请塞汜水旧汴口，更于荧泽引河入汴；擢宗器为左卫率府胄曹。至是，新渠填塞不通，贬宗器为循州安怀戍主。命将作大匠范安及发河南、怀、、郑、汴、滑、卫三万人疏旧渠，旬日而毕。\n御史大夫崔隐甫、中丞宇文融，恐右丞相张说复用，数奏毁之，各为朋党。上恶之，二月乙巳，制说致仕，隐甫免官侍母，融出为魏州刺史。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "夏五月癸酉，上悉以诸子庆王潭等领州牧、刺史、都督、节度大使、大都护、经略使，实不出外。\n初，太宗爱晋王，不使出閤；豫王亦以武后少子不出閤，及自皇嗣为相王，始出閤。中宗之世，谯王失爱，谪居夕州；温王年十七，犹居禁中。上即位附苑荿为十王宅，以居皇子，宦官押之，就夹城参起居，自是不复出閤；虽开府置官属及领藩镇，惟侍读时入授书，自馀王府官属，但岁时通名起居；其藩镇官属，亦不通名。及诸孙浸多，又置百孙院。太子亦不居东宫，常在乘舆所幸之别院。\n上命妃嫔以下宫中育蚕，欲使之知女功。丁酉，夏至，赐贵近丝，人一綟。\n秋七月戊寅，冀州河溢。\n己卯，礼部尚书许文宪公苏頲薨。\n九月丙子，吐蕃大将悉诺逻恭及烛龙莽布支攻陷瓜州，执刺史田元献及河西节度使王君勠之父，进攻玉门军；纵所虏僧使归凉州，谓君勠曰：「将军常以忠勇许国，何不一战！」君勠登城西望而泣，竟不敢出兵。\n莽布支别攻常乐县，县令贾师顺帅众拒守。及瓜州陷，悉诺逻悉兵会攻之。旬馀日，吐蕃力尽，不能克，使人说降之；不从。吐蕃曰：「明府既不降，宜敛城中财相赠，吾当退。」师顺请脱士卒衣；悉诺逻知无财，乃引去，毁瓜州城。师顺遽开门，收器械，修守备；虏果复遣精骑，还视城中，知有备，乃去。师顺，岐州人也。\n初，突厥默啜之强也，迫夺铁勒之地，故回纥、契苾、思结、浑四部度碛徙居甘、凉之间以避之。王君勠微时，往来四部，为其所轻；及为河西节度使，以法绳之。四部耻怨，密遣使诣东都自诉。君勠遽发驿奏「四部难制，潜有叛计」上遣中使往察之，诸部竟不得直。于是瀚海大都督回纥承宗流瀼州，浑大德流吉州，贺兰都督契苾承明流藤州，卢山都督结归国流琼州；以回纥伏帝难为瀚海大都督。己卯，贬右散骑常侍李令问为抚州别驾，坐其子与承宗交游故也。\n丙戌，突厥毗伽可汗遣其大臣梅录啜入贡。吐蕃之寇瓜州也，遗毗伽书，欲与之俱入寇，毗伽并献其书。上嘉之，听于西受降城为互市，每岁赍缣帛数十万匹就市戎马，以助军旅，且为监牧之种，由是国马益壮焉。\n闰月庚子，吐蕃赞普与突骑施苏禄围安西城，安西副大都护赵颐贞击破之。\n回纥承宗族子瀚海司马护输，纠合党众为承宗报仇。会吐蕃遣使间道诣突厥，王君勠帅精骑邀之于肃州。，还至甘州南巩笔驿，护输伏兵突起，夺君勠旌节，先杀其判官宋贞，剖其心曰：「始谋者汝也。」君勠帅左右数十人力战，自朝至晡，左右尽死。护输杀君勠，载其尸奔吐蕃；凉州兵追及之，护输弃尸而走。\n庚申，车驾发东都，冬，己卯，至西京。\n辛巳，以左金吾卫大将军信安王禕为朔方节度等副大使。禕，恪之孙也。以朔方节度使萧嵩为河西节度等副大使。时王君勠新败，河、陇震骇。嵩引刑部员外郎裴宽为判官，与君勠判官牛仙客俱掌军政，人心浸安。宽，漼之从弟也。仙客本鹑觚小吏，以才干军功累迁至河西节度判官，为君勠腹心。\n嵩又奏以建康军使河北张守圭为瓜州刺史，帅馀众筑故城。皮干裁主吐蕃猝至，城中相顾失色莫有鬬志。守圭曰：「彼众我寡，又疮痍之馀，不可以矢刃相持，当以奇计取胜。」乃于城上置酒作乐。虏疑其有备，不敢攻而退。守圭纵兵击之，虏败走。守圭乃修复城市，收合流散，皆复旧业。朝廷嘉其功，以瓜州为都督府，以守圭为都督。\n悉诺逻威名甚盛，萧嵩纵反间于吐蕃，云与中国通谋，赞普召而诛之；吐蕃由是少衰。\n十二月戊寅，制以吐蕃为边患，令陇右道及诸军团兵五万六千人，河西道及诸军团兵四万人又徵关中兵万人集临洮，朔方兵万人集会州防秋，至冬初，无寇而罢；伺虏入寇，互出兵腹背击之。\n乙亥，上幸骊山温泉；丙戌，还宫。\n十六年春正月壬寅，安西副大都护赵颐贞败吐蕃于曲子城。\n甲寅，以魏州刺史宇文融为户部侍郎兼魏州刺史，充河北道宣抚使。\n乙卯，春、泷等州獠陈行范广州獠冯璘、何游鲁反，陷四十馀城。行范称帝，游鲁称定国大将军，璘称南越王，欲据岭表；命内侍杨思勖发桂州及岭北近道兵讨之。\n丙寅，以魏州刺史宇文融检校汴州刺史，充河南北沟渠堤堰决九河使。融请用禹贡九河故道开稻田，并回易陆运钱，官收其；利兴役不息，事多不就。\n二月壬申，以尚书右丞相致仕张说兼集贤殿学士。说虽罢政事，专文史之任，朝廷每有大事，上常遣中使访之\n壬辰，改彉骑为左右羽林军飞骑。\n秋七月，吐蕃大将悉末朗寇瓜州；都督张守圭击走之。乙巳，河西节度使萧嵩、陇右节度使张忠亮大破吐蕃于渴波谷；忠亮追之，拔其大莫门城，擒获甚众，焚其骆驼桥而还。\n八月乙巳，特进张说上开元大衍历，行之。\n辛卯，左金吾将军杜宾客破吐蕃于祁连城下。时吐蕃复入寇，萧蒿遣宾客将强弩四千击之。战自辰至暮，吐蕃大溃，获其大将一人；虏散走投山，哭声四合。\n冬十月，已卯，上幸骊山温泉；己丑，还宫。\n十一月癸巳，以河西节度副大使萧嵩为兵部尚书、同平章事。\n十二月丙寅，敕：「长征兵无有还期，人情难堪；宜分五番，岁遣一番还家洗沐，五年酬勋五转。」\n是岁，制户籍三岁一定，分为九等。\n杨思勖讨陈行范，至泷州，破之，擒何游鲁、冯璘。行范逃于云际、盘辽二洞，思勖追捕，竟生擒，斩之，凡斩首六万。思勖为严，偏裨白事者不敢仰视，故用兵所向有功。然性忍酷，所得俘虏，或生剥面皮，或以刀剺发际，掣去头皮；蛮夷惮之。\n十七年春二月丁卯，巂州都督张守素破西南蛮，拔昆明及盐城，杀获万人。\n三月，瓜州都督张守圭、沙州刺史贾师顺击吐蕃大同军，大破之。\n甲寅，朔方节度使信安王禕攻吐蕃石堡城，拔之。初，吐蕃陷石堡城，留兵据之，侵扰河右，上命禕与河西、陇右同议攻取。诸将咸以为石堡据险而道远，攻之不克，将无以自还，且宜按兵观衅。禕不听，引兵深入，急攻拔之，乃分兵据守要害，令虏不得前。自是河陇诸军游弈，拓境千馀里。上闻，大悦，更命石堡城日振武军。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "夏四月庚午，禘于太庙。唐初，祫则序昭穆，禘则各祀于其室。至是，太常少卿韦绦等奏「如此，禘与常飨不异；请禘祫皆序昭穆。」从之。绦，安石之兄子也。\n五月壬辰，复置十道及京、都两畿按察使。\n初，张说、张嘉贞、李元紘、杜暹相继为相用事，源乾曜以清自守，常让事于说等，唯诺署名而已。元紘、暹议事多异同，遂有隙，更相奏列。上不悦，六月甲戌，贬黄门侍郎、同平章事杜暹荆州长史，中书侍郎、同平章事李元紘曹州刺史，罢乾曜兼侍中，止为左丞相；以户部侍郎宇文融为黄门侍郎，兵部侍郎裴光庭为中书侍郎，并同平章事；萧嵩兼中书令，遥领河西。\n开府王毛仲与龙武将军葛福顺为婚。毛仲为上所信任，言无不从，故北门诸将多附之，进退唯其指使。吏部侍郎齐浣乘言于上日：「福顺典禁兵，不宜与毛仲为婚。毛仲小人，宠过则生奸；不早为之所，恐成后患。」上悦曰：「知卿忠诚，朕徐思其宜。」浣曰：「君不密则失臣，言愿陛下密之」会大理丞麻察坐事左迁兴州别驾，浣素与察善，出城饯之，因道禁中谏语；察性轻险，遽奏之。上怒，召浣责之曰：「卿疑朕不密，而以语麻察，讵为密邪？且察素无行，卿岂不知邪？」浣顿首谢。秋七月丁巳，下制：「浣、察交构将相，离间君臣，浣可高州良德丞，察可浔州皇化尉。」\n八月癸亥，上以生日宴百官于花萼楼下。左丞相乾曜、右丞相说帅百官上表，请以每岁八月五日为千秋节，布于天下，咸令宴乐。寻又移社就千秋节。\n庚辰，工部尚书张嘉贞薨。嘉贞不营家产，有劝其市田宅者，嘉贞曰：「吾贵为将相，何忧寒馁！若其获罪，虽有田宅，亦无所用。比见朝士广占良田，身没之日，适足为无赖子弟酒色之资，吾不取也。」闻者是之。\n辛巳，敕以人间多盗铸钱，始禁私卖铜锡及以铜为器皿；其采铜铅锡者，官为市取。\n宇文融性精敏，应对辩给，以治财赋得幸于上，始广置诸使，竞为聚敛，由是百官浸失其职而上心益侈，百姓皆怨苦之。为人疏躁多言，好自矜伐，在相位，谓人曰：「使吾居此数月，则海内无事矣。」\n信安王禕，以军功有宠于上，融疾之。禕入朝，融使御史李寅弹之，泄于所亲。禕闻之，先以白上。明日，寅奏果入，上怒，九月壬子，融坐贬汝州刺史，凡为相百日而罢。是后言财利以取贵仕者，皆祖于融。\n冬十月戊午朔，日有食之，不尽如钩。\n宇文融既得罪，国用不足，上复思之，谓裴光庭曰：「卿等皆言融之恶，朕既黜之矣，今国用不足，将若之何！卿等何以佐朕？」光庭等惧不能对。会有飞状告融赃贿事，又贬平乐尉。至岭外岁馀，司农少卿蒋岑奏融在汴州隐没官钱钜万计，制穷治其事，融坐流岩州，道卒。\n十一月辛卯，上行谒桥、定、献、昭、乾五陵；戊申，还宫；赦天下，百姓今年地税悉蠲其半。\n十二月辛酉，上幸新丰温泉；壬申，还宫。\n十八年春正月，辛卯，以裴光庭为侍中。\n二月癸酉，初令百官于春月旬休，选胜行乐，自宰相至员外郎，凡十二筵，各赐钱五千缗；上或御花萼楼邀其归骑留饮，迭使起舞，尽欢而去。\n三月丁酉，复给京官职田。\n夏四月，丁卯，筑西京外郭，九旬而毕。\n乙丑，以裴光庭兼吏部尚书。先是，选司注官，惟视其人之能否，或不次超迁，或老于下位，有出身二十馀年不得禄者；又，州县亦无等级，或自大入小，或初久后远，皆无定制。光庭始奏用循资格，各以罢官若干选而集，官高者选少，卑者选多，无问能否，选满即注，限年蹑级，毋得逾越，非负谴者，皆有升无降；其庸愚沈滞者皆喜谓之「圣书」，而才俊之士无不怨叹。宋争之不能得。光庭又令流外行署亦过门下省审。\n五月，吐蕃遣使致书于境上求和。\n初，契丹王李邵固遣可突干入贡，同平章事李元紘不礼焉。左丞相张说谓人曰：「奚、契丹必叛。可突干狡而很，专其国政久矣，人心附之。今失其心，必不来矣。」己酉，可突干弑邵固，帅其国人并胁奚众叛降突厥，奚王李鲁苏及其妻韦氏、邵固妻陈氏皆来奔。制幽州长史赵含章讨之，又命中书舍人裴宽、给事中薛侃等于关内、河东、河南、北分道募勇士，六月，丙子，以单于大都护忠王浚领河北道行军元帅，以御史大夫李朝隐、京兆尹裴軎先副之，帅十八总管以讨奚、契丹。命浚与百官相见于光顺门。张说退，谓学士孙逖、韦述曰：「吾尝观太宗画像，雅类忠王，此社稷之副也。」\n可突干寇平卢，先锋使张掖乌承玼破之于捺禄山。\n壬午，洛水溢，溺东都千馀家。\n秋，九月，丁巳，以忠王浚兼河东道元帅，然竟不行。\n吐蕃兵数败而惧，乃求和亲。忠王友皇甫惟明因奏事从容言和亲之利。上曰：「赞普尝遗吾书悖慢，此何可舍！」对曰：「赞普当开元之初，年尚幼徲，安能为此书！殆边将诈为，欲以泪怒陛下耳。夫边境有事，则将吏得以因缘盗匿官物，妄述功状以取勋爵，河西、陇右由兹困敝。陛下诚命一使往视公主，因与赞普面相约结，使之稽颡称臣，永息边患，岂非御夷狄之长策乎！」上悦，命惟明与内侍张元方使于吐蕃。\n赞普大喜，悉出贞观以来所得敕书以示惟明。冬十月，遣其大臣论名悉猎随惟明入贡，遂使二境交恶。甥深识尊卑，安敢失礼！正为边将交构，致获罪于舅；屡遣使者入朝，皆为边将所遏。今蒙远降使臣，来视公主，甥不胜喜荷。傥使复修旧好，死无所恨！」自是吐蕃复款附。\n庚寅，上幸凤泉汤；癸卯，还京师。\n甲寅，护密王罗真檀入朝，留宿卫。\n十一月丁卯，上幸骊山温泉，丁丑，还宫。\n是岁，天下奏死罪者止二十四人。\n突骑施遣使入贡，上宴之于丹凤楼，突厥使者预焉。二使争长，突厥曰：「突骑施小国，本突厥之臣，不可居我上。」突骑施曰　：「今日之宴，为我设也，我不可以居其下。」上乃命设东、西幕，突厥在东，突骑施在西。\n开府仪同三司、内外闲貛监牧都使霍国公王毛侍宠，骄恣日甚，上每优容之。毛仲与左领军大将军葛福顺、左监门将军唐地文、左武卫将军李守德、左威卫将军王景耀、高广济亲善，福顺等倚其势，多为不法。毛仲求兵部尚书不得，怏怏形于辞色，上由是不悦。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "会毛仲妻产子，三，日上命力士赐之酒馔、金帛甚厚，且授其儿五品官。力士，还上问：「毛仲喜乎！」对曰：「毛仲抱其襁中儿示臣曰：『此儿岂不堪作三品邪！』上大怒曰：「昔诛韦氏，此贼心持两端，朕不欲言之；今日乃敢以赤子怨我！」力士因言：「北门奴，官太盛，又葛福顺等皆出于万骑。中宗以户奴补万骑，故云然。}}相与一心，不早除之，必生大患。」上恐其党惊惧为变。\n十九年春正月壬戌，下制，但述毛仲不忠怨望，贬瀼州别驾，福顺、地文、守德、景耀、广济皆贬远州别驾，毛仲四子皆贬远州参军，连坐者数十人。毛仲行至永州，追赐死。\n自是宦官势益盛。高力士尤为上所宠信，尝曰：「力士上直，吾寝则安。」故力士多留禁中，稀至外第。四方表奏，皆先呈力士，然后奏御；小者力士即决之，势倾内外。金吾大将军程伯献、少府监冯绍正与力士约为兄弟；力士母麦氏卒，伯献等被发受吊，擗踊哭泣，过于已亲。力士娶瀛州吕玄晤女为妻，擢玄晤为少卿，子弟皆王傅。吕氏卒，朝野争致祭，自第至墓，车马不绝。然力士小心恭恪，故上终亲任之。\n辛未，遣鸿胪卿崔琳使于吐蕃。琳，神庆之子也。吐蕃使者称公主求毛诗、春秋、礼记、正字。于休烈上疏，以为：「东平王汉之懿亲，求史记、诸子，汉犹不与。况吐蕃，国之寇雠，今资之以书，使知用兵权略，愈生变诈，非中国之利也。」事下中书门下议之。裴光庭等奏：「吐蕃聋昧顽嚚，久叛新服，因其有请，赐以诗书，庶使之渐陶声教，化流无外。休烈徒知书有灌略变诈之语，不知忠、信、礼、义，皆从书出也。」上曰：「善！」遂与之。休烈，志宁之玄孙也。\n丙子，上躬耕于兴庆宫侧，尽三百步。\n三月，突厥左贤王阙特勒卒，赐书吊之。\n丙申，初令两京诸州各置太公庙，以张良配享，选古名将，以备十哲；以二、八月上戊致祭，如孔子礼。祠武成王自此始。\n臣光曰：经纬天地之谓文，戡定祸乱之谓武，自古不兼斯二者而称圣人，未之有也。故黄帝、、尧、舜、禹、汤、文、武、伊尹、周公莫不有征伐之功，孔子虽不试，犹能兵莱夷，却费人，曰「我战则克」，岂孔子专文而太公专武乎？孔子所以祀于学者，礼有先圣先师故也。自生民以来，未有如孔子者，岂太公得与之抗衡哉！古者有发，则命大司徒教士以车甲，裸股肱，决射御，受成献馘，莫不在学。所以然者，欲其先礼义而后勇力也。君子有勇而义为乱，小人有勇而无义为盗；若专训之以勇力而不使之知礼义，奚所不为矣！自孙、吴以降，皆以勇力相胜，狙诈相高，岂足以数于圣贤之门而谓之武哉！乃复诬引以偶十哲之目，为后世学者之师；使太公禸神，必羞与之同食矣。\n五月壬戌，初立五岳真君祠。\n秋，九月，辛未，吐蕃遣其相论尚它硉入见，请于赤岭互市；许之。\n冬十月丙申，上幸东都。\n或告巂州都督解人张审素赃污，制遣监察御史杨汪按之。总管董元礼将兵七百围汪，杀告者，谓汪曰：「善奏审素则生，不然则死。」会救兵至，击斩之。汪奏审素谋反，十二月审素坐斩，籍没其家。\n浚苑中洛水，六旬而罢。\n二十年春正月乙卯，以朔方节度副大使信安王禕为河东、河北行军副大总管，将兵击奚、契丹；壬申，以户部侍郎裴耀卿为副总管。\n二月癸酉朔，日有食之\n上思右骁卫将军安金藏忠烈，三月，赐爵代国公，仍于东、西岳立碑，以铭其功。金藏竟以寿终。\n信安王禕帅裴耀卿及幽州节度使赵含章分道击契丹，含章与虏遇，虏望遁去。平卢先锋将乌承玼言于含章曰：「二虏，剧贼也。前日遁去，非畏我，乃诱我也，宜按兵以观其变。」含章不从，与虏战于白山，果大败。承玼别引兵出其右，击虏，破之。己巳，禕等大破奚、契丹，俘斩甚众，可突干帅麾下远遁，馀党潜窜山谷。奚酋李诗琐高帅五千馀帐来降。禕引兵还。赐李诗爵归义王，充归义州都督，徙其部落置幽州境。\n夏四月乙亥，宴百官于上阳东洲，醉者赐以衾褥，肩舆以归，相属于路。\n六月丁丑，加信安王禕开府仪同三司。上命裴耀卿赍绢二十万匹分赐立功奚官，耀卿谓其徙曰：「戎狄贪婪，今赍重货深入其境，不可不备。」乃命先期而往，分道并进，一日，给之俱毕。突厥、室韦果发兵邀隘道，欲掠之，比至，耀卿已还。\n秋七月萧嵩奏：「自祠后土以来，屡获丰年，宜因还京赛祠。」上从之。\n敕裴光庭、萧嵩分押左、右厢兵。\n八月辛未朔，日有食之。\n初，上命张说与诸学士刊定五礼。说薨，萧嵩继之。起居舍人王仲丘请依明庆礼，祈榖、大雩、明堂，皆昊天上帝；嵩又请依上元敕，父在为母齐衰三年，皆从之。礼，父在为母服期；开元之初，褚无量固尝以为言矣。为，于伪翻。齐，音咨。衰，仓回翻。}}以高祖配圜丘、方丘，太宗配雩及神州地只，睿宗配明堂。号曰开元礼。\n勃海靺鞨王武艺遣其将张文休帅海贼寇登州，杀刺史韦俊，上命右领军将军葛福顺发兵讨之。\n壬子，河西节度使牛仙客加六阶。初，萧嵩在河西，委军政于仙客；仙客廉勤，善于其职。嵩屡荐之，竟代嵩为节度使。\n冬十月壬午，上发东都，辛卯，幸潞州；辛丑，至北都；十一月庚申，祀后土于汾阴，赦天下；十二月辛未还西京。\n是岁，以幽州节度使兼河北采访处置使增领卫、相、洛、贝、冀、魏、深、赵、恒、定、、邢、德、博、棣、营、鄚十六州及安东都护府。\n天下户七百八十六万一千二百三十六，口四千五百四十三万一千二百六十五。\n二十一年\n春正月乙巳，祔肃明皇后于太庙，毁仪坤庙。\n丁巳，上幸骊山温泉。\n上遣大门艺诣幽州发兵，以讨勃海王武艺；庚申，命太仆员外卿金思兰使于新罗，发兵击其南鄙。会大雪丈馀，山路阻隘，士卒死者过半，无功而还。武艺怨门艺不已，密遣客刺门艺于天津桥南，不死；上命河南搜捕贼党，尽杀之。\n二月丁酉，金城公立请立碑于赤岭以分唐与吐蕃之境，许之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "上问萧嵩可以代光庭者，嵩与右散骑常侍王丘善，将荐之；固让于右丞韩休。嵩言休于上。甲寅，以休为黄门侍郎、同平章事。\n休为人峭直，不干荣利；及为相，甚允时望。始，嵩以休恬和，谓其易制，故引之。及与共事，休守正不阿，嵩渐恶之。宋璟叹曰：「不意韩休乃能如是！」上或宫中宴乐及后苑游猎，小有过差，辄谓左右曰：「韩休知否？」言终，谏疏已至。上尝临镜默默不乐，左右曰：」韩休为相，陛下殊瘦于旧，何不逐之！」上叹曰：「吾貌虽瘦，天下必肥。萧嵩奏事常顺指，既退，吾寝不安。韩休常力争，既退，吾寝乃安。吾用韩休，为社稷耳，非为身也。」\n有供奉侏儒名黄鲅，性警黠；上常冯之以行，谓之「肉几」，宠赐甚厚。一日晚入，　上怪之。对曰：「臣向入宫，道逄捕盗官与臣争道，臣掀之坠马，故晚。」因下阶叩头。上曰：「但使外无章奏，汝亦无忧。」有顷，京兆奏其状。上即叱出，付有司杖杀之。\n闰月癸酉，幽州道副总管郭英杰与契丹战于都山，败死。时节度薛楚不遣英杰将精骑一万及降奚击契丹，屯于榆关外。可突干引突厥之众来合战，奚持两端，散走保险；唐兵不利，英杰战死。馀众六千馀人犹力战不已，虏以英杰首示之，竟不降，尽为虏所杀。楚玉，讷之弟也。\n夏六月癸亥，制：「自今选人有才业操行，委吏部临时擢用；流外奏用不复引过门下。」虽有此制，而有司以循资格便于己，犹踵行之。是时，官自三师以下一万七千六百八十六员，吏自佐史以上五万七千四百一十六员，而入仕之涂甚多，不可胜纪。\n秋七月乙丑朔，日有食之。\n九月壬午，立皇子沔为信王，泚为义王，漼为陈王，澄为丰王，潓为恒王，漎为梁王，滔为汴王\n关中久雨榖贵，上将幸东都，召京兆尹裴耀卿谋之，对曰：「关中帝业所兴，当百代不易；但以地狭榖少，故乘舆时幸东都以宽之。臣闻贞观、永徽之际，禄禀廪不多，岁漕关东一二十万石，足以周赡，乘舆得以安居。今用度浸广，运数倍于，前犹不能给，故使陛下数冒寒暑以恤西人今若使司农租米悉输东都，自都转漕，稍实关中，苟关中有数年之储，则不忧水旱矣。且吴人不习河漕，所在停留，日月既久，遂生隐盗。臣请于河口置仓，使吴船至彼即输米而去，官自雇载分入河、洛。又于三门东西各置一仓，至者贮纳，水险则止，水通则下，或开山路，车运而过，则无复留滞，省费钜万矣。河、渭之滨，皆有汉、隋旧仓，葺之非难也。」上深然其言。\n冬十月庚戌，上幸骊山温泉；己未，还宫。\n戊子，左丞相宋璟致仕，归东都。\n韩休数与萧嵩争论于上前，面折嵩短，上颇不悦。嵩因乞骸骨，上曰：「朕未厌卿，卿何为遽去？」对曰：「臣蒙厚恩，待罪宰相，富贵已极，及陛下未厌臣，故臣得从容引去；若已厌臣，臣首领且不保，安能自遂！」因泣下。上为之动容，曰：「卿且归，朕徐思之。」丁巳，嵩罢为左丞相，本罢为工部尚书。以京兆尹裴耀卿为黄门侍郎，前中书侍郎张九龄时居母丧，起复中书侍郎，并同平章事。\n是岁，分天下为京畿、都畿、关内、河南、河东、河北、陇右、山南东道、山南西道、剑南、淮南、江南东道、江南西道、黔中、岭南，凡十五道，各置采访使，以六条检察非法；两畿以中丞领之馀皆择贤刺史领之。非官有迁免，则使无废更。惟变革旧章，乃须报可；自馀听便宜从事，先行后闻。\n太府卿杨崇礼，政道之子也在太府二十馀年，前后为太府者莫能及。时承平日久，财货山积，尝经杨卿者，无不精美；每岁句驳省便，出钱数百万缗。是岁，以户部尚书致仕，年九十馀矣。上问宰相：「崇礼诸子，谁能继其父者？」对曰：「崇礼三子，慎馀、慎矜、慎名，皆廉勤有才，而慎矜为优。」上乃擢慎矜自汝阳令为监察御史，知太府出纳，慎名摄监察御史，知含嘉仓出给，亦皆称职；上甚悦之。慎矜奏诸州所输布帛有渍污穿破者，皆下本州徵折估钱，转市轻货，徵调始繁。", "output": ["翻译内容"]}]