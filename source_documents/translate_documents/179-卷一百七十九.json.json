[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百七十九端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注隋纪三\n高祖文皇帝中\n开皇二十年春二月，熙州人李英林反。三月辛卯，以扬州总管司马河内张衡为行军总管，帅步骑五万讨平之。\n贺若弼复坐事下狱，上数之曰：「公有三太猛：嫉妬心太猛，自是、非人心太猛，无上心太猛。」旣而释之。他日，上谓侍臣曰：「弼将伐陈，谓高熲曰：『陈叔宝可平也。不作高鸟尽、良弓藏邪？』熲云：『必不然。』及平陈，遽索内史，又索仆射。我语熲曰：『功臣正宜授勋官，不可预朝政。』弼后语熲：『皇太子于己，出口入耳，无所不尽。公终久何必不得弼力，何脉脉邪！』意图广陵，又图荆州，皆作乱之地，意终不改也。」\n夏四月壬戌，突厥达头可汗犯塞，诏命晋王广、杨素出灵武道，汉王谅、史万岁出马邑道以击之。\n长孙晟帅降人为秦州行军总管，受晋王节度。晟以突厥饮泉，易可行毒，因取诸药毒水上流，突厥人畜饮之多死，于是大惊曰：「天雨恶水，其亡我乎！」因夜遁。晟追之，斩首千馀级。\n史万岁出塞，至大斤山，与虏相遇。达头遣使问：「隋将为谁？」候骑报：「史万岁也。」突厥复问：「得非敦煌戍卒乎？」候骑曰：「是也。」达头惧而引去。万岁驰追百馀里，纵击，大破之，斩数千级；逐北，入碛数百里，虏远遁而还。诏遣长孙晟复还大利城，安抚新附。\n达头复遣其弟子俟利伐从碛东攻啓民，上又发兵助啓民守要路；俟利伐退走入碛。啓民上表陈谢曰：「大隋圣人可汗怜养百姓，如天无不覆，地无不载。染干如枯木更叶，枯骨更肉，千世万世，常为大隋典羊马也。」帝又遣赵仲卿为啓民筑金河、定襄二城。\n秦孝王俊久疾未能起，遣使奉表陈谢。上谓其使者曰：「我戮力创兹大业，作训垂范，庶臣下守之；汝为吾子而欲败之，不知何以责汝！」俊慙怖，疾遂笃，乃复拜俊上柱国；六月丁丑，俊薨。上哭之，数声而止；俊所为侈丽之物，悉命焚之。王府僚佐请立碑，上曰：「欲求名，一卷史书足矣，何用碑为！若子孙不能保家，徒与人作鎭石耳。」俊子浩，崔妃所生也；庶子曰湛。羣臣希旨，奏：「汉之栗姬子荣、郭后子强皆随母废，今秦王二子，母皆有罪，不合承嗣。」上从之，以秦国官为丧主。\n初，上使太子勇参决军国政事，时有损益；上皆纳之，勇性宽厚，率意任情，无矫饰之行。上性节俭，勇尝文饰蜀铠，上见而不悦，戒之曰：「自古帝王未有好奢侈而能久长者。汝为储后，当以俭约为先，乃能奉承宗庙。吾昔日衣服，各留一物，时复观之，以自警戒。恐汝以今日皇太子之心忘昔时之事，故赐汝以我旧所带刀一枚，幷葅酱一合，汝昔作上士时常所食也。若存记前事，应知我心。」\n后遇冬至，百官皆诣勇，勇张乐受贺。上知之，问朝臣曰：「近闻至日内外百官相帅朝东宫，此何礼也？」太常少卿辛亶对曰：「于东宫，乃贺也，不得言朝。」上曰：「贺者正可三数十人，随情各去，何乃有司徵召，一时普集！太子法服设乐以待之，何乎？」因下诏曰：「礼有等差，君臣不杂。皇太子虽居上嗣，义兼臣子，而诸方岳牧正冬朝贺，任土作贡，别上东宫；事非典则，宜悉停断。」自是恩宠始衰，渐生猜阻。\n勇多内宠，昭训云氏尤幸。其妃元氏无宠，遇心疾，二日而薨，独孤后意有他故，甚责望勇。自是云昭训专内政，生长宁王俨、平原王裕、安成王筠；高良娣生安平王嶷、襄城王恪；王良媛生高阳王该、建安王韶；成姬生颍川王煚；后宫生孝实、孝范。后弥不平，颇遣人伺察，求勇过恶。\n晋王广弥自矫饰，唯与萧妃居处，后庭有子皆不育，后由是数称广贤。大臣用事者，广皆倾心与交。上及后每遣左右至广所，无贵贱，广必与萧妃迎门接引，为设美馔，申以厚礼；婢仆往来者，无不称其仁孝。上与后尝幸其第，广悉屛匿美姬于别室，唯留老丑者，衣以缦彩，给事左右；屛帐改用缣素；故绝乐器之弦，不令拂去尘埃。上见之，以为不好声色，还宫，以语侍臣，意甚喜，侍臣皆称庆，由是爱之特异诸子。\n上密令善相者来和徧视诸子，对曰：「晋王眉上双骨隆起，贵不可言。」上又问上仪同三司韦鼎：「我诸儿谁得嗣位？」对曰：「至尊、皇后所最爱者当与之，非臣敢预知也。」上笑曰：「卿不肯显言邪！」\n晋王广美姿仪，性敏慧，沈深严重；好学，善属文；敬接朝士，礼极卑屈；由是声名籍甚，冠于诸王。\n广为扬州总管，入朝，将还鎭，入宫辞后，伏地流涕，后亦泫然泣下。广曰：「臣性识愚下，常守平生昆弟之意，不知何罪失爱东宫，恒蓄盛怒，欲加屠陷。每恐谗谮生于投杼，鸩毒遇于杯勺，是以勤忧积念，惧履危亡。」后忿然曰：「睍地伐渐不可耐，我为之娶元氏女，竟不以夫妇礼待之，专宠阿云，使有如许豚犬。前新妇遇毒而夭，我亦不能穷治，何故复于汝发如此意！我在尚尔，我死后，当鱼肉汝乎！每思东宫竟无正嫡，至尊千秋万岁之后，遣汝等兄弟向阿云儿前再拜问讯，此是几许苦痛邪！」广又拜，呜咽不能止，后亦悲不自胜。自是后决意欲废勇立广矣。\n广与安州总管宇文述素善，欲述近己，奏为寿州刺史。广尤亲任总管司马张衡，衡为广画夺宗之策。广问计于述，述曰：「皇太子失爱已久，令德不闻于天下。大王仁孝著称，才能盖世，数经将领，频有大功；主上之与内宫，咸所锺爱，四海之望，实归大王。然废立者国家大事，处人父子骨肉之间，诚未易谋也。然能移主上意者，唯杨素耳，素所与谋者唯其弟约。述雅知约，请朝京师，与约相见，共图之。」广大悦，多赍金宝，资述入关。\n约时为大理少卿，素凡有所为，皆先筹于约而后行之。述请约，盛陈器玩，与之酣畅，因而共博，每阳不胜，所赍金宝尽输之约。约所得旣多，稍以谢述，述因曰：「此晋王之赐，令述与公为欢乐耳。」约大惊曰：「何为尔？」述因通广意，说之曰：「夫守正履道，固人臣之常致；反经合义，亦达者之令图。自古贤人君子，莫不与时消息，以避祸患。公之兄弟，功名盖世，当涂用事有年矣，朝臣为足下家所屈辱者，可胜数哉！又，储后以所欲不行，每切齿于执政；公虽自结于人主，而欲危公者固亦多矣！主上一旦弃羣臣，公亦何以取庇！今皇太子失爱于皇后，主上素有废黜之心，此公所知也。今若请立晋王，在贤兄之口耳。诚能因此时建大功，王必永铭骨髓，斯则去累卵之危，成太山之安也。」约然之，因以白素。素闻之，大喜，抚掌曰：「吾之智思殊不及此，赖汝啓予。」约知其计行，复谓素曰：「今皇后之言，上无不用，宜因机会早自结托，则长保荣禄，传祚子孙。兄若迟疑，一旦有变，令太子用事，恐祸至无日矣！」素从之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "勇颇知其谋，忧惧，计无所出，使新丰人王辅贤造诸厌胜；又于后园作庶人村，室屋卑陋，勇时于中寝息，布衣草褥，冀以当之。上知勇不自安，在仁寿宫，使杨素观勇所为。素至东宫，偃息未入，勇束带待之，素故久不进以激怒勇；勇衔之，形于言色。素还言：「勇怨望，恐有他变，愿深防察！」上闻素谮毁，甚疑之。后又遣人伺觇东宫，纤介事皆闻奏，因加诬饰以成其罪。\n上遂疏忌勇，乃于玄武门达至德门量置候人，以伺动静，皆随事奏闻。又，东宫宿衞之人，侍官以上，名籍悉令属诸衞府，有勇健者咸屛去之。出左衞率苏孝慈为淅州刺史，勇愈不悦。太史令袁充言于上曰：「臣观天文，皇太子当废。」上曰：「玄象久见，羣臣不敢言耳。」充，君正之子也。\n晋王广又令督王府军事姑臧段达私赂东宫幸臣姬威，令伺太子动静，密告杨素；于是内外喧谤，过失日闻。段达因胁姬威曰：「东宫过失，主上皆知之矣。已奉密诏，定当废立；君能告之，则大富贵！」威许诺，卽上书告之。\n秋九月壬子，上至自仁寿宫。翌日，御大兴殿，谓侍臣曰：「我新还京师，应开怀欢乐；不知何意翻邑然愁苦！」吏部尚书牛弘对曰：「臣等不称职，故至尊忧劳。」上旣数闻谮毁，疑朝臣悉知之，故于衆中发问，冀闻太子之过。弘对旣失旨，上因作色，谓东宫官属曰：「仁寿宫此去不远，而令我每还京师，严备仗衞，如入敌国。我为下利，不解衣卧。昨夜欲近厕，故在后房恐有警急，还移就前殿，岂非尔辈欲坏我家国邪！」于是执太子左庶子唐令则等数人付所司讯鞠；命杨素陈东宫事状以告近臣。\n素乃显言之曰：「臣奉敕向京，令皇太子检校刘居士馀党。太子奉诏，作色奋厉，骨肉飞腾，语臣云：『居士党尽伏法，遣我何处穷讨！尔作右仆射，委寄不轻，自检校之，何关我事！』又云：『昔大事不遂，我先被诛，今作天子，竟乃令我不如诸弟，一事以上，不得自遂！』因长叹回视云：『我大觉身妨。』」上曰：「此儿不堪承嗣久矣，皇后恒劝我废之。我以布衣时所生，地复居长，望其渐改，隐忍至今。勇尝指皇后侍儿谓人曰：『是皆我物。』此言几许异事！其妇初亡，我深疑其遇毒，尝责之，勇卽怼曰：『会杀元孝矩。』此欲害我而迁怒耳。长宁初生，朕与皇后共抱养之，自怀彼此，连遣来索。且云定兴女，在外私合而生，想此由来，何必是其体胤！昔晋太子取屠家女，其儿卽好屠割。今傥非类，便乱宗祏。我虽德慙尧、舜，终不以万姓付不肖子！我恒畏其加害，如防大敌；今欲废之，以安天下！」\n左衞大将军五原公元旻谏曰：「废立大事，诏旨若行，后悔无及。谗言罔极，惟陛下察之。」\n上不应，命姬威悉陈太子罪恶。威对曰：「太子由来与臣语，唯意在骄奢，且云：『若有谏者，正当斩之，不杀百许人，自然永息。』营起台殿，四时不辍。前苏孝慈解左衞率，太子奋髯扬肘曰：『大丈夫会当有一日，终不忘之，决当快意。』又宫内所须，尚书多执法不与，辄怒曰：『仆射以下，吾会戮一二人，使知慢我之祸。』每云：『至尊恶我多侧庶，高纬、陈叔宝岂孼子乎！』尝令师姥卜吉凶，语臣云：『至尊忌在十八年，此期促矣。』」上泫然曰：「谁非父母生，乃至于此！朕近览《齐书》，见高欢纵其儿子，不胜忿愤，安可效尤邪！」于是禁勇及诸子，部分收其党与。杨素舞文巧诋，锻鍊以成其狱。\n居数日，有司承素意，奏元旻常曲事于勇，情存附托，在仁寿宫，勇使所亲裴弘以书与旻，题云「勿令人见」。上曰：「朕在仁寿宫，有纤介事，东宫必知，疾于驿马，怪之甚久，岂非此徒邪！」遣武士执旻于仗。右衞大将军元胄时当下直，不去，因奏曰：「臣向不下直者，为防元旻耳。」上以旻及裴弘付狱。\n先是，勇见老枯槐，问：「此堪何用？」或对曰：「古槐尤宜取火。」时衞士皆佩火燧，勇命工造数千枚，欲以分赐左右；至是，获于库。又药藏局贮艾数斛，索得之，大以为怪，以问姬威，威曰：「太子此意别有所在，至尊在仁寿宫，太子常饲马千匹，云：『径往守城门，自然饿死。』」素以威言诘勇，勇不服，曰：「窃闻公家马数万匹，勇忝备太子，马千匹，乃是反乎！」素又发东宫服玩，似加雕饰者，悉陈之于庭，以示文武羣臣，为太子之罪。上及皇后迭遣使责问勇，勇不服。\n冬十月乙丑，上使人召勇，勇见使者惊曰：「得无杀我邪？」上戎服陈兵，御武德殿，集百官立于东面，诸亲立于西面，引勇及诸子列于殿庭，命内史侍郎薛道衡宣诏，废勇及其男、女为王、公主者。勇再拜言曰：「臣当伏尸都市，为将来鉴戒；幸蒙哀怜，得全性命！」言毕，泣下流襟，旣而舞蹈而去，左右莫不闵默。长宁王俨上表乞宿衞，辞情哀切；上览之闵然。杨素进曰：「伏望圣心同于螫手，不宜复留意。」\n己巳，诏：「元旻、唐令则及太子家令邹文腾、左衞率司马夏侯福、典膳监元淹、前吏部侍郎萧子宝、前主玺下士何竦并处斩，妻妾子孙皆没官。车骑将军榆林阎毗、东郡公崔君绰、游骑尉沈福宝、瀛州术士章仇太翼，特免死，各杖一百，身及妻子、资财、田宅皆没官。副将作大匠高龙叉、率更令晋文建、通直散骑侍郎元衡皆处尽。」于是集羣臣于广阳门外，宣诏戮之。乃移勇于内史省，给五品料食。赐杨素物三千段，元胄、杨约并千段，赏鞫勇之功也。\n文林郎杨孝政上书谏曰：「皇太子为小人所误，宜加训诲，不宜废黜。」上怒，挞其胸。\n初，云昭训父定兴，出入东宫无节数，进奇服异器以求悦媚；左庶子裴政屡谏，勇不听。政谓定兴曰：「公所为不合法度。又，元妃暴薨，道路籍籍，此于太子，非令名也。公宜自引退，不然，将及祸。」定兴以告勇，勇益疏政，由是出为襄州总管。唐令则为勇所昵狎，每令以弦歌敎内人，右庶子刘行本责之曰：「庶子当辅太子以正道，何有取媚于房帷之间哉！」令则甚慙而不能改。时沛国刘臻、平原明克襄、魏郡陆爽，并以文学为勇所亲；行本怒其不能调护，每谓三人曰：「卿等正解读书耳！」夏侯福尝于閤内与勇戏，福大笑，声闻于外。行本闻之，待其出，数之曰：「殿下宽容，赐汝颜色。汝何物小人，敢为亵慢！」因付执法者治之。数日，勇为福致请，乃释之。勇尝得良马，欲令行本乘而观之，行本正色曰：「至尊置臣于庶子，欲令辅导殿下，非为殿下作弄臣也。」勇慙而止。及勇败，二人已卒，上叹曰：「向使裴政、刘行本在，勇不至此。」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "太平公史万岁还自大斤山，杨素害其功，言于上曰：「突厥本降，初不为寇，来塞上畜牧耳。」遂寝之。万岁数抗表陈状，上未之悟。上废太子，方穷东宫党与。上问万岁所在，万岁实在朝堂，杨素曰：「万岁谒东宫矣！」以激怒上。上谓为信然，令召万岁。时所将将士在朝堂称冤者数百人，万岁谓之曰：「吾今日为汝极言于上，事当决矣。」旣见上，言「将士有功，为朝廷所抑！」词气愤厉。上大怒，令左右㩧杀之。旣而追之，不及，因下诏陈其罪状，天下共冤惜之。\n十一月戊子，立晋王广为皇太子；天下地震。太子请降章服，宫官不称臣；十二月戊午，诏从之。以宇文述为左衞率。始，太子之谋夺宗也，洪州总管郭衍预焉，由是徵衍为左监门率。\n帝囚故太子勇于东宫，付太子广掌之。勇自以废非其罪，频请见上申冤，而广遏之不得闻。勇于是升树大叫，声闻帝所，冀得引见。杨素因言勇情志昏乱，为癫鬼所著，不可复收。帝以为然，卒不得见。\n初，帝之克陈也，天下皆以为将太平，监察御史房彦谦私谓所亲曰：「主上忌刻而苛酷，太子卑弱，诸王擅权，天下虽安，方忧危乱。」其子玄龄亦密言于彦谦曰：「主上本无功德，以诈取天下，诸子皆骄奢不仁，必自相诛夷，今虽承平，其亡可翘足待。」彦谦，法寿之玄孙也。\n玄龄与杜杲之兄孙如晦皆预选，吏部侍郎高孝基名知人，见玄龄，叹曰：「仆阅人多矣，未见如此郎者，异日必为伟器，恨不见其大成耳。」见如晦，谓曰：「君有应变之才，必任栋梁之重。」俱以子孙托之。\n帝晚年深信佛道鬼神，辛巳，始诏「有毁佛及天尊、岳、鎭、海、渎神像者，以不道论；沙门毁佛像，道士毁天尊像者，以恶逆论。」\n是岁，徵同州刺史蔡王智积入朝。智积，帝之弟子也，性修谨，门无私谒，自奉简素，帝甚怜之。智积有五男，止敎读《论语》，不令交通宾客。或问其故，智积曰：「卿非知我者！」其意盖恐诸子有才能以致祸也。\n齐州行参军章武王伽送流囚李参等七十馀人诣京师，行至荥阳，哀其辛苦，悉呼谓曰：「卿辈自犯国刑，身婴缧绁，固其职也；重劳援卒，岂不愧心哉！」参等辞谢。伽乃悉脱其枷锁，停援卒，与约曰：「某日当至京师，如致前却，吾当为汝受死。」遂舍之而去。流人感悦，如期而至，一无离叛。上闻而惊异，召见与语，称善久之。于是悉召流人，令携负妻子俱入，赐宴于殿庭而赦之。因下诏曰：「凡在有生，含灵禀性，咸知善恶，并识是非。若临以至诚，明加劝导，则俗必从化，人皆迁善。往以海内乱离，德敎废绝，吏无慈爱之心，民怀奸诈之意。朕思遵圣法，以德化民，而伽深识朕意，诚心宣导，参等感寤，自赴宪司：明是率土之人，非为难敎。若使官尽王伽之俦，民皆李参之辈，刑厝不用，其何远哉！」乃擢伽为雍令。\n太史令袁充表称：「隋兴已后，昼日渐长，开皇元年冬至之景长一丈二尺七寸二分；自尔渐短，至十七年，短于旧三寸七分。日去极近则景短而日长，去极远则景长而日短；行内道则去极近，行外道则去极远，谨按《元命包》曰：『日月出内道，璇玑得其常。』《京房别对》曰：『太平，日行上道；升平，行次道；霸代，行下道。』伏惟大隋啓运，上感乾元，景短日长，振古希有。」上临朝，谓百官曰：「景长之庆，天之佑也。今太子新立，当须改元，宜取日长之意以为年号。」是后百工作役，并加程课，以日长故也。丁匠苦之。\n仁寿元年春正月乙酉朔，赦天下，改元。\n以尚书右仆射杨素为左仆射，纳言苏威为右仆射。\n丁酉，徙河南王昭为晋王。\n突厥步迦可汗犯塞，败代州总管韩弘于恒安。\n以晋王昭为内史令。\n二月乙卯朔，日有食之。\n夏五月己丑，突厥男女九万口来降。\n六月乙卯，遣十六使巡省风俗。\n乙丑，诏以天下学校生徒多而不精，唯简留国子学生七十人，太学、四门及州县学并废。殿内将军河间刘炫上表切谏；不听。秋七月，改国子学为太学。\n初，帝受周禅，恐民心未服，故多称符瑞以耀之，其僞造而献者，不可胜计。冬十一月己丑，有事于南郊，如封禅礼，版文备述前后符瑞以报谢云。\n山獠作乱，以衞尉少卿洛阳衞文升为资州刺史鎭抚之。文升名玄，以字行。初到官，獠方攻大牢鎭，文升单骑造其营，谓曰：「我是刺史，衔天子诏，安养汝等，勿惊惧也！」羣獠莫敢动。于是说以利害，渠帅感悦，解兵而去，前后归附者十馀万口。帝大悦，赐缣二千匹。壬辰，以文升为遂州总管。\n潮、成等五州獠反，高州酋长冯盎驰诣京师，请讨之。帝敕杨素与盎论贼形势，素叹曰：「不意蛮夷中有如是人！」卽遣盎发江、岭兵击之。事平，除盎汉阳太守。\n诏以杨素为云州道行军元帅，长孙晟为受降使者，挟啓民可汗北击步迦。\n二年春三月己亥，上幸仁寿宫。\n突厥思力俟斤等南渡河，掠啓民男女六千口、杂畜二十馀万而去。杨素帅诸军追击，转战六十馀里，大破之，突厥北走。素复进追，夜，及之，恐其越逸，令其骑稍后，亲引两骑幷降突厥二人与虏并行，虏不之觉；候其顿舍未定，趣后骑掩击，大破之，悉得人畜以归啓民。自是突厥远遁，碛南无复寇抄。素以功进子玄感爵柱国，赐玄纵爵淮南公。\n兵部尚书柳述，庆之孙也，尚兰陵公主，怙宠使气，自杨素之属皆下之。帝问符玺直长万年韦云起：「外间有不便事，可言之。」述时侍侧，云起奏曰：「柳述骄豪，未尝经事，兵机要重，非其所堪，徒以主壻，遂居要职。臣恐物议以为陛下『官不择贤，专私所爱，』斯亦不便之大者。」帝甚然其言，顾谓述曰：「云起之言，汝药石也，可师友之。」秋七月丙戌，诏内外官各举所知。柳述举云起，除通事舍人。\n益州总管蜀王秀，容貌瓌伟，有胆气，好武艺。帝每谓独孤后曰：「秀必以恶终，我在当无虑，至兄弟，必反矣。」大将军刘哙之讨西爨也，帝令上开府仪同三司杨武通将兵继进。秀以嬖人万智光为武通行军司马。帝以秀任非其人，谴责之，因谓羣臣曰：「坏我法者，子孙也。譬如猛虎，物不能害，反为毛间虫所损食耳。」遂分秀所统。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "及太子勇以谗废，晋王广为太子，秀意甚不平。太子恐秀终为后患，阴令杨素求其罪而谮之。上遂徵秀，秀犹豫，欲谢病不行。总管司马源师谏，秀作色曰：「此自我家事，何预卿也！」师垂涕对曰：「师忝参府幕，敢不尽忠！圣上有敕追王，以淹时月，今乃迁延未去。百姓不识王心，倘生异议，内外疑骇，发雷霆之诈，降一介之使，王何以自明？愿王熟计之！」朝廷恐秀生变，戊子，以原州总管独孤楷为益州总管，驰传代之。楷至，秀犹未肯行；楷讽谕久之，乃就路。楷察秀有悔色，因勒兵为备；秀行四十馀里，将还袭楷，觇知有备，乃止。\n八月甲子，皇后独孤氏崩。太子对上及宫人哀恸绝气，若不胜丧者；其处私室，饮食言笑如平常。又，每朝令进二溢米，而私令取肥肉脯鮓，置竹筒中，以蜡闭口，衣幞裹而纳之。\n著作郎王劭上言：「佛说：『人应生天上及生无量寿国之时，天佛放大光明，以香花妓乐来迎。』伏惟大行皇后福善祯符，备诸秘记，皆云是妙善菩萨。臣谨按八月二十二日，仁寿宫内再雨金银花；二十三日，大宝殿后夜有神光；二十四日卯时，永安宫北有自然种种音乐，震满虚空；至夜五更，奄然如寝，遂卽升遐，与经文所说，事皆符验。」上览之悲喜。\n九月丙戌，上至自仁寿宫。\n冬十月癸丑，以工部尚书杨达为纳言。达，雄之弟也。\n闰月甲申，诏杨素、苏威与吏部尚书牛弘等修定五礼。\n上令上仪同三司萧吉为皇后择葬地，得吉处云：「卜年二千，卜世二百。」上曰：「吉凶由人，不在于地。高纬葬父，岂不卜乎！俄而国亡。正如我家墓田，若云不吉，朕不当为天子；若云不凶，我弟不当战没。」然竟从吉言。吉退，告族人萧平仲曰：「皇太子遣宇文左率深谢余云：『公前称我当为太子，竟有其验，终不忘也。今卜山陵，务令我早立。我立之后，当以富贵相报。』吾语之云：『后四载，太子御天下。』若太子得政，隋其亡乎！吾前绐云『卜年二千』者，三十字也；『卜世二百』者，取世二传也。汝其识之！」\n壬寅，葬文献皇后于太陵。诏以「杨素经营葬事，勤求吉地，论素此心，事极诚孝，岂与夫平戎定寇比其功业！可别封一子义康公，邑万户。」幷赐田三十顷，绢万段，米万石，金珠绫锦称是。\n蜀王秀至长安，上见之，不与语；明日，使使切让之。秀谢罪，太子诸王流涕庭谢。上曰：「顷者秦王糜费财物，我以父道训之。今秀蠹害生民，当以君道绳之。」于是付执法者。开府仪同三司庆整谏曰：「庶人勇旣废，秦王已薨，陛下见子无多，何至如是！蜀王性甚耿介，今被重责，恐不自全。」上大怒，欲断其舌，因谓羣臣曰：「当斩秀于市以谢百姓。」乃令杨素等推治之。\n太子阴作偶人，缚手钉心，枷锁杻械，书上及汉王姓名，仍云「请西岳慈父圣母收杨坚、杨谅神魂，如此形状，勿令散荡。」密埋之华山下；杨素发之；又云「秀妄述图谶，称京师妖异，造蜀地徵祥」；幷作檄文，云「指期问罪」，置秀集中，俱以闻奏。上曰：「天下宁有是邪！」十二月癸巳，废秀为庶人，幽之内侍省，不听与妻子相见，唯獠婢二人驱使，连坐者百馀人。秀上表摧谢曰：「伏愿慈恩，赐垂矜愍，残息未尽之间，希与瓜子相见；请赐一穴，令骸骨有所。」瓜子，其爱子也。上因下诏数其十罪，且曰：「我不知杨坚、杨谅是汝何亲？」后乃听与其子同处。\n初，杨素尝以少谴敕送南台，命治书侍御史柳彧治之。素恃贵，坐彧牀。彧从外来，于阶下端笏整容谓素曰：「奉敕治公之罪！」素遽下。彧据案而坐，立素于庭，辨诘事状。素由是衔之。蜀王秀尝从彧求李文博所撰《治道集》，彧与之；秀遗彧奴婢十口。及秀得罪，素奏彧以内臣交通诸侯，除名为民，配戍怀远鎭。\n帝使司农卿赵仲卿往益州穷按秀事，秀之宾客经过之处，仲卿必深文致法，州县长吏坐者太半。上以为能，赏赐甚厚。\n久之，贝州长史裴肃遣使上书，称：「高熲以天挺良才，元勋佐命，为衆所疾，以至废弃；愿陛下录其大功，忘其小过。又二庶人得罪已久，宁无革心！愿陛下弘君父之慈，顾天性之义，各封小国，观其所为：若能迁善，渐更增益；如或不悛，贬削非晚。今者自新之路永绝，愧悔之心莫见，岂不哀哉！」书奏，上谓杨素曰：「裴肃忧我家事，此亦至诚也。」于是徵肃入朝。太子闻之，谓左庶子张衡曰：「使勇自新，欲何为也？」衡曰：「观肃之意，欲令如吴太伯、汉东海王耳。」肃至，上面谕以勇不可复收之意而罢遣之。肃，侠之子也。\n杨素弟约及从父文思、文纪、族父忌并为尚书、列卿，诸子无汗马之劳，位至柱国、刺史；广营资产，自京师及诸方都会处，邸店、碾磑、便利田宅，不可胜数；家僮千数，后庭妓妾曳绮罗者以千数；第宅华侈，制拟宫禁；亲故吏布列清显。旣废一太子及一王，威权愈盛。朝臣有违忤者，或至诛夷；有附会及亲戚，虽无才用，必加进擢；朝廷靡然，莫不畏附。敢与素抗而不桡者，独柳彧及尚书右丞李纲、大理卿梁毗而已。\n始，毗为西宁州刺史，凡十一年，蛮夷酋长皆以金多者为豪隽，递相攻夺，略无宁岁，毗患之。后因诸酋长相帅以金遗毗，毗置金坐侧，对之恸哭，而谓之曰：「此物饥不可食，寒不可衣，汝等以此相灭，不可胜数，今将此来，欲杀我邪！」一无所纳。于是蛮夷感悟，遂不相攻击。上闻而善之，徵为大理卿，处法平允。\n毗见杨素专权，恐为国患，乃上封事曰：「臣闻臣无有作威作福，其害于而家，凶于而国。窃见左仆射越国公素，幸遇愈重，权势日隆，搢绅之徒，属其视听。忤旨者严霜夏零，阿旨者甘雨冬澍；荣枯由其唇吻，废兴候其指麾；所私皆非忠谠，所进咸是亲戚，子弟布列，兼州连县。天下无事，容息异图；四海有虞，必为祸始。夫奸臣擅命，有渐而来，王莽资之于积年，桓玄基之于易世，而卒殄汉祀，终倾晋祚。陛下若以素为阿衡，臣恐其心未必伊尹也。伏愿揆鉴古今，量为处置，俾洪基永固，率土幸甚！」书奏，上大怒，收毗系狱，亲诘之。毗极言「素擅宠弄权，将领之处，杀戮无道。又太子、蜀王罪废之日，百僚无不震竦，唯素扬眉奋肘，喜见容色，利国家有事以为身幸。」上无以屈，乃释之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "素旣被疏，吏部尚书柳述益用事，摄兵部尚书，参掌机密；素由是恶之。\n太子问于贺若弼曰：「杨素、韩擒虎、史万岁皆称良将，其优劣何如？」弼曰：「杨素猛将，非谋将；韩擒虎鬬将，非领将；史万岁骑将，非大将。」太子曰：「然则大将谁也？」弼拜曰：「唯殿下所择！」弼意自许也。\n交州俚帅李佛子作乱，据越王故城，遣其兄子大权据龙编城，其别帅李普鼎据乌延城。杨素荐瓜州刺史长安刘方有将帅之略，诏以方为交州道行军总管，统二十七营而进。方军令严肃，有犯必斩；然仁爱士卒，有疾病者亲临抚养，士卒亦以此怀之。至都隆岭，遇贼，击破之。进军临佛子营，先谕以祸福。佛子惧，请降，送之长安。\n三年秋八月壬申，赐幽州总管燕荣死。荣性严酷，鞭挞左右，动至千数。尝见道次丛荆，以为堪作杖，命取之，辄以试人。人或自陈无罪，荣曰：「后有罪，当免汝。」旣而有犯，将杖之，人曰：「前日被杖，使君许以有罪宥之。」荣曰：「无罪尚尔，况有罪邪！」杖之自若。\n观州长史元弘嗣迁幽州长史，惧为荣所辱，固辞。上敕荣曰：「弘嗣杖十已上罪，皆须奏闻。」荣忿曰：「竖子何敢玩我！」于是遣弘嗣监纳仓粟，扬得一糠一粃，皆罚之。每笞虽不满十，然一日之中，或至三数。如是历年，怨隙日构。荣遂收弘嗣付狱，禁绝其粮，弘嗣抽絮杂水咽之。其妻诣阙称冤，上遣使按验，奏荣暴虐，赃秽狼籍；徵还，赐死。元弘嗣代荣为政，酷又甚之。\n九月壬戌，置常平官。\n是岁，龙门王通诣阙献太平十二策，上不能用，罢归。通遂敎授于河汾之间，弟子自远至者甚衆，累徵不起。杨素甚重之，劝之仕，通曰：「通有先人之弊庐足以蔽风雨，薄田足以具𩜾粥，读书谈道足以自乐。愿明公正身以治天下，时和岁丰，通也受赐多矣，不愿仕也。」或谮通于素曰：「彼实慢公，公何敬焉？」素以问通，通曰：「使公可慢，则仆得矣；不可慢，则仆失矣：得失在仆，公何预焉！」素待之如初。\n弟子贾琼问息谤，通曰：「无辩。」问止怨，曰：「不争。」通尝称：「无赦之国，其刑必平；重敛之国，其财必削。」又曰：「闻谤而怒者，谗之囮也；见誉而喜者，佞之媒也：绝囮去媒，谗佞远矣。」太业末，卒于家，门人諡曰文中子。\n突厥步迦可汗所部大乱，铁勒仆骨等十馀部皆叛步迦，降于啓民。步迦衆溃，西奔吐谷浑；长孙晟送啓民置碛口，啓民于是尽有步迦之衆。", "output": ["翻译内容"]}]