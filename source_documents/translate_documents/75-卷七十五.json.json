[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第七十五翰林学士兼侍读学士朝散大夫右谏议大夫知制诰判尚书都省兼提举万寿观公事柱国河内郡开国侯食邑一千三百户食实封二百户赐紫金鱼袋臣司马光奉敕编集\n后学天台胡三省音注魏纪七魏纪七\n邵陵厉公中\n正始七年春二月，吴车骑将军朱然寇柤中，杀略数千人而去。\n幽州刺史毌丘俭以高句骊王位宫数为侵叛，督诸军讨之；位宫败走，俭遂屠丸都，斩获首虏以千数。句骊之臣得来数谏位宫，位宫不从；得来叹曰：「立见此地将生蓬蒿。」遂不食而死。俭令诸军不坏其墓，不伐其树，得其妻子，皆放遣之。位宫单将妻子逃窜，俭引军还；未几，复击之，位宫遂奔买沟。俭遣玄菟太守王颀追之，过沃沮千有馀里，至肃愼氏南界，刻石纪功而还，所诛纳八千馀口。论功受赏，侯者百馀人。\n秋九月，吴主以骠骑将军步骘为丞相，车骑将军朱然为左大司马，衞将军全琮为右大司马。分荆州为二部：以鎭南将军吕岱为上大将军，督右部，自武昌以西至蒲圻；以威北将军诸葛恪为大将军，督左部，代陆逊鎭武昌。\n汉大赦。大司农河南孟光于衆中责费禕曰：「夫赦者，偏枯之物，非明世所宜有也。衰敝穷极，必不得已，然后乃可权而行之耳。今主上仁贤，百僚称职，何有旦夕之急而数施非常之恩，以惠奸宄之恶乎！」禕但顾谢，踧踖而已。\n初，丞相亮时，有言公惜赦者，亮答曰：「治世以大德，不以小惠，故匡衡、吴汉不愿为赦。先帝亦言：『吾周旋陈元方、郑康成间，每见啓告治乱之道悉矣，曾不语赦也。若刘景升、季玉父子，岁岁赦宥，何益于治！』」由是蜀人称亮之贤，知禕不及焉。\n陈寿评曰：诸葛亮为政，军旅数兴而赦不妄下，不亦卓乎！\n吴人不便大钱，乃罢之。\n汉主以凉州刺史姜维为衞将军，与大将军费禕并录尚书事。汶山平康夷反，维讨平之。\n汉主数出游观，增广声乐。太子家令巴西谯周上疏谏曰：「昔王莽之败，豪桀并起以争神器，才智之士思望所归，未必以其势之广陿，惟其德之厚薄也。于时更始、公孙述等多已广大，然莫不快情恣欲，怠于为善。世祖初入河北，冯异等劝之曰：『当行人所不能为者。』遂务理冤狱，崇节俭，北州歌叹，声布四远。于是邓禹自南阳追之，吴汉、寇恂素未之识，举兵助之；其馀望风慕德，邳肜、耿纯、刘植之徒，至于舆病赍棺，襁负而至，不可胜数；故能以弱为强而成帝业。及在洛阳，尝欲小出，铫期进谏，卽时还车。及颍川盗起，寇恂请世祖身往临贼，闻言卽行。故非急务，欲小出不敢；至于急务，欲自安不为；帝者之欲善如此！故《传》曰：『百姓不徒附』，诚以德先之也。今汉遭厄运，天下三分，雄哲之士思望之时也，臣愿陛下复行人所不能为者以副人望！且承事宗庙，所以率民尊上也；今四时之祀或有不临，而池苑之观或有仍出，臣之愚滞，私不自安。夫忧责在身者，不暇尽乐，先帝之志，堂构未成，诚非尽乐之时。愿省减乐官、后宫，凡所增造，但奉修先帝所施，下为子孙节俭之敎。」汉主不听。\n八年春正月，吴全琮卒。\n二月，日有食之。\n时尚书何晏等朋附曹爽，好变改法度。太尉蒋济上疏曰：「昔大舜佐治，戒在比周；周公辅政，愼于其朋。夫为国法度，惟命世大才，乃能张其纲维以垂于后，岂中下之吏所宜改易哉！终无益于治，适足伤民。宜使文武之臣，各守其职，率以清平，则和气祥瑞可感而致也！」\n吴主诏徙武昌宫材瓦缮修建业宫。有司奏言：「武昌宫已二十八岁，恐不堪用，宜下所在，通更伐致。」吴主曰：「大禹以卑宫为美。今军事未已，所在赋敛，若更通伐，妨损农桑，徙武昌材瓦，自可用也。」乃徙居南宫。三月，改作太初宫，令诸将及州郡皆义作。\n大将军爽用何晏、邓扬、丁谧之谋，迁太后于永宁宫，专擅朝政，多树亲党，屡改制度。太傅懿不能禁，与爽有隙。五月，懿始称疾，不与政事。\n吴丞相步骘卒。\n帝好亵近羣小，游宴后园。秋七月，尚书何晏上言：「自今御幸式乾殿及游豫后园，宜皆从大臣，询谋政事，讲论经义，为万世法。」冬十二月，散骑常侍、谏议大夫孔乂上言：「今天下已平，陛下可绝后园习骑乘马，出必御辇乘车，天下之福，臣子之愿也。」帝皆不听。\n吴主大发衆集建业，扬声欲入寇，扬州刺史诸葛诞使安丰太守王基策之。基曰：「今陆逊等已死，孙权年老，内无贤嗣，中无谋主。权自出则惧内衅卒起，痈疽发溃；遣将则旧将已尽，新将未信。此不过欲补䘺支党，还自保护耳。」已而吴果不出。\n是岁，雍、凉羌、胡叛降汉，汉姜维将兵出陇右以应之，与雍州刺史郭淮、讨蜀护军夏侯霸战于洮西。胡王白虎文、治无戴等率部落降维，维徙之入蜀。淮进击羌、胡馀党，皆平之。\n九年春二月，中书令孙资，癸巳，中书监刘放，三月甲午，司徒衞臻各逊位，以侯就第，位特进。\n夏四月，以司空高柔为司徒，光禄大夫徐邈为司空。邈叹曰：「三公论道之官，无其人则缺，岂可以老病忝之哉！」遂固辞不受。\n五月，汉费禕出屯汉中。自蒋琬及禕，虽身居于外，庆赏刑威，皆遥先谘断，然后乃行。禕雅性谦素，当国功名，略与琬比。\n秋九月，以车骑将军王淩为司空。\n涪陵夷反，汉车骑将军邓芝讨平之。\n大将军爽，骄奢无度，饮食衣服，拟于乘舆；尚方珍玩，充牣其家；又私取先帝才人以为伎乐。作窟室，绮疏四周，数与其党何晏等纵酒其中。弟羲深以为忧，数涕泣谏止之，爽不听。爽兄弟数俱出游，司农沛国桓范谓曰：「总万机，典禁兵，不宜并出，若有闭城门，谁复内入者？」爽曰：「谁敢尔邪！」\n初，清河、平原争界，八年不能决。冀州刺史孙礼请天府所藏烈祖封平原时图以决之；爽信清河之诉，云图不可用，礼上疏自辨，辞颇刚切。爽大怒，劾礼怨望，结刑五岁。久而复为幷州刺史，往见太傅懿，有忿色而无言。懿曰：「卿得幷州少邪？恚理分界失分乎？」礼曰：「何明公言之乖也！礼虽不德，岂以官位往事为意邪！本谓明公齐踪伊、吕，匡辅魏室，上报明帝之托，下建万世之勋。今社稷将危，天下凶凶，此礼之所以不悦也！」因涕泣横流。懿曰：「且止，忍不可忍！」\n冬，河南尹李胜出为荆州刺史，过辞太傅懿。懿令两婢侍。持衣，衣落；指口言渴，婢进粥，懿不持杯而饮，粥皆流出沾胸。胜曰：「衆情谓明公旧风发动，何意尊体乃尔！」懿使声气才属，说：「年老枕疾，死在旦夕。君当屈幷州，幷州近胡，好为之备！恐不复相见，以子师、昭兄弟为托。」胜曰：「当还忝本州，非幷州。」懿乃错乱其辞曰：「君方到幷州？」胜复曰：「当忝荆州。」懿曰：「年老意荒，不解君言。今还为本州，盛德壮烈，好建功勋！」胜退，告爽曰：「司马公尸居馀气，形神已离，不足虑矣。」他日，又向爽等垂泣曰：「太傅病不可复济，令人怆然！」故爽等不复设备。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "吴交趾、九眞夷贼攻没城邑，交部骚动。吴主以衡阳督军都尉陆胤为交州刺史、安南校尉。胤入境，喻以恩信，降者五万馀家，州境复清。\n太傅懿阴与其子中护军师、散骑常侍昭谋诛曹爽。\n嘉平元年，\n春正月甲午，帝谒高平陵，大将军爽弟中领军羲、武衞将军训、散骑常侍彦皆从。太傅懿以皇太后令，闭诸城门，勒兵据武库，授兵出屯洛水浮桥；召司徒高柔假节行大将军事，据爽营；太仆王观行中领军事，据羲营。因奏爽罪恶于帝曰：「臣昔从辽东还，先帝诏陛下、秦王及臣升御牀，把臣臂，深以后事为念。臣言『太祖、高祖亦属臣以后事，此自陛下所见，无所忧苦。万一有不如意，臣当以死奉明诏。』今大将军爽，背弃顾命，败乱国典，内则僭拟，外则专权，破坏诸营，尽据禁兵，羣官要职，皆置所亲，殿中宿衞，易以私人，根据盘互，纵恣日甚。又以黄门张当为都监，伺察至尊，离间二宫，伤害骨肉，天下汹汹，人怀危惧。陛下便为寄坐，岂得久安！此非先帝诏陛下及臣升御牀之本意也。臣虽朽迈，敢忘往言！太尉臣济等皆以爽为有无君之心，兄弟不宜典兵宿衞，奏永宁宫，皇太后令敕臣如奏施行。臣辄敕主者及黄门令『罢爽、羲、训吏兵，以侯就第，不得逗留，以稽车驾；敢有稽留，便以军法从事！』臣辄力疾将兵屯洛水浮桥，伺察非常。」爽得懿奏事，不通；迫窘不知所为，留车驾宿伊水南，伐木为鹿角，发屯田兵数千人以为衞。\n懿使侍中高阳许允及尚书陈泰说爽，宜早自归罪，又使爽所信殿中校尉尹大目谓爽，唯免官而已，以洛水为誓。泰，羣之子也。\n初，爽以桓范鄕里老宿，于九卿中特礼之，然不甚亲也。及懿起兵，以太后令召范，欲使行中领军。范欲应命，其子止之曰：「车驾在外，不如南。」范乃出。至平昌城门，城门已闭。门候司蕃，故范举吏也，范举手中版示之，矫曰：「有诏召我，卿促开门！」蕃欲求见诏书，范呵之曰：「卿非我故吏邪，何以敢尔？」乃开之。范出城，顾谓蕃曰：「太傅图逆，卿从我去！」蕃徒行不能及，遂避侧。懿谓蒋济曰：「智囊往矣！」济曰：「范则智矣；然驽马恋栈豆，爽必不能用也。」\n范至，劝爽兄弟以天子诣许昌，发四方兵以自辅。爽疑未决，范谓羲曰：「此事昭然，卿用读书何为邪！于今日卿等门户，求贫贱复可得乎！且匹夫质一人，尚欲望活；卿与天子相随，令于天下，谁敢不应也！」俱不言。范又谓羲曰：「卿别营近在阙南，洛阳典农治在城外，呼召如意。今诣许昌，不过中宿，许昌别库，足相被假；所忧当在谷食，而大司农印章在我身。」羲兄弟默然不从，自甲夜至五鼓，爽乃投刀于地曰：「我亦不失作富家翁！」范哭曰：「曹子丹佳人，生汝兄弟，㹠犊耳！何图今日坐汝等族灭也！」\n爽乃通懿奏事，白帝下诏免己官，奉帝还宫。爽兄弟归家，懿发洛阳吏卒围守之；四角作高楼，令人在楼上察视爽兄弟举动。爽挟弹到后园中，楼上便唱言：「故大将军东南行！」爽愁闷不知为计。\n戊戌，有司奏「黄门张当私以所择才人与爽，疑有奸。」收当付廷尉考实，辞云：「爽与尚书何晏、邓扬、丁谧、司隶校尉毕轨、荆州刺史李胜等阴谋反逆，须三月中发。」于是收爽、羲、训、晏、扬、谧、轨、胜幷桓范皆下狱，劾以大逆不道，与张当俱夷三族。\n初，爽之出也，司马鲁芝留在府，闻有变，将营骑斫津门出赴爽。及爽解印绶，将出，主簿杨综止之曰：「公挟主握权，舍此以至东市乎？」有司奏收芝、综治罪，太傅懿曰：「彼各为其主也，宥之。」顷之，以芝为御史中丞，综为尚书郎。\n鲁芝将出，呼参军辛敞欲与俱去。敞，毗之子也，其姊宪英为太常羊耽妻，敞与之谋曰：「天子在外，太傅闭城门，人云将不利国家，于事可得尔乎？」宪英曰：「以吾度之，太傅此举，不过以诛曹爽耳。」敞曰：「然则事就乎？」宪英曰：「得无殆就！爽之才非太傅之偶也。」敞曰：「然则敞可以无出乎？」宪英曰：「安可以不出！职守，人之大义也。凡人在难，犹或恤之；为人执鞭而弃其事，不祥莫大焉。且为人任，为人死，亲昵之职也，从衆而已。」敞遂出。事定之后，敞叹曰：「吾不谋于姊，几不获于义！」\n先是，爽辟王沈及太山羊祜，沈劝祜应命。祜曰：「委质事人，复何容易！」沈遂行。及爽败，沈以故吏免，乃谓祜曰：「吾不忘卿前语。」祜曰：「此非始虑所及也！」\n爽从弟文叔妻夏侯令女，早寡而无子，其父文宁欲嫁之；令女刀截两耳以自誓，居常依爽。爽诛，其家上书绝昏，强迎以归，复将嫁之；令女窃入寝室，引刀自断其鼻，其家惊惋，谓之曰：「人生世间，如轻尘栖弱草耳，何至自苦乃尔！且夫家夷灭已尽，守此欲谁为哉！」令女曰：「吾闻仁者不以盛衰改节，义者不以存亡易心。曹氏前盛之时，尚欲保终，况今衰亡，何忍弃之！此禽兽之行，吾岂为乎！」司马懿闻而贤之，听使乞子字养为曹氏后。\n何晏等方用事，自以为一时才杰，人莫能及。晏尝为《名士品目》曰：「『唯深也故能通天下之志』，夏侯泰初是也。『唯几也故能成天下之务』，司马子元是也。『唯神也不疾而速，不行而至』，吾闻其语，未见其人。」盖欲以神况诸己也。\n选部郎刘陶，晔之子也，少有口辩，邓扬之徒称之以为伊、吕。陶尝谓傅玄曰：「仲尼不圣。何以知之？智者于羣愚，如弄一丸于掌中；而不能得天下，何以为圣！」玄不复难，但语之曰：「天下之无常也，今见卿穷。」及曹爽败，陶退居里舍，乃谢其言之过。\n管辂之舅谓辂曰：「尔前何以知何、邓之败？」辂曰：「邓之行步，筋不束骨，脉不制肉，起立倾倚，若无手足，此为鬼躁；何之视候则魂不守宅，血不华色，精爽烟浮，容若槁木，此为鬼幽；二者皆非遐福之象也。」\n何晏性自喜，粉白不去手，行步顾影。尤好《老》、《庄》之书，与夏侯玄、荀粲及山阳王弼之徒，竞为清谈，祖尚虚无，谓《六经》为圣人糟粕。由是天下士大夫争慕效之，遂成风流，不可复制焉。粲，彧之子也。\n丙午，大赦。\n丁未，以太傅懿为丞相，加九锡；懿固辞不受。\n初，右将军夏侯霸为曹爽所厚，以其父渊死于蜀，常切齿有报仇之志，为讨蜀护军，屯于陇西，统属征西。征西将军夏侯玄，霸之从子，爽之外弟也。爽旣诛，司马懿召玄诣京师，以雍州刺史郭淮代之。霸素与淮不叶，以为祸必相及，大惧，遂奔汉。汉主谓曰：「卿父自遇害于行间耳，非我先人之手刃也。」遇之甚厚。姜维问于霸曰：「司马懿旣得彼政，当复有征伐之志不？」霸曰：「彼方营立家门，未遑外事。有锺士季者，其人虽少，若管朝政，吴、蜀之忧也。」士季者，锺繇之子尚书郎会也。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "夏四月乙丑，改元。\n曹爽之在伊南也，昌陵景侯蒋济与之书，言太傅之旨，不过免官而已。爽诛，济进封都鄕侯，上疏固辞，不许。济病其言之失，遂发病，丙子，卒。\n秋，汉衞将军姜维寇雍州，依麴山筑二城，使牙门将句安、李歆等守之，聚羌、胡质任，侵逼诸郡；征西将军郭淮与雍州刺史陈泰御之。泰曰：「麴城虽固，去蜀险远，当须运粮；羌夷患维劳役，必未肯附。今围而取之，可不血刃而拔其城；虽其有救，山道阻险，非行兵之地也。」淮乃使泰率讨蜀护军徐质、南安太守邓艾进兵围麴城，断其运道及城外流水。安等挑战，不许，将士困窘，分粮聚雪以引日月。维引兵救之，出自牛头山，与泰相对。泰曰：「兵法贵在不战而屈人。今绝牛头，维无反道，则我之禽也。」敕诸军各坚垒勿与战，遣使白淮，使淮趣牛头截其还路。淮从之，进军洮水。维惧，遁走，安等孤绝，遂降。淮因西击诸羌。\n邓艾曰：「贼去未远，或能复还，宜分诸军以备不虞。」于是留艾屯白水北。三日，维遣其将廖化自白水南向艾结营。艾谓诸将：「维今卒还，吾军人少，法当来渡；而不作桥，此维使化持吾令不得还，维必自东袭取洮城。」洮城在水北，去艾屯六十里，艾卽夜潜军径到；维果来渡，而艾先至据城，得以不败。汉军遂还。\n兖州刺史令狐愚，司空王淩之甥也，屯于平阿，甥舅并典重兵，专淮南之任。淩与愚阴谋，以帝暗弱，制于强臣，闻楚王彪有智勇，欲共立之，迎都许昌。九月，愚遣其将张式至白马，与彪相闻。淩又遣舍人劳精诣洛阳，语其子广，广曰：「凡举大事，应本人情。曹爽以骄奢失民，何平叔虚华不治，丁、毕、桓、邓虽并有宿望，皆专竞于世。加变易朝典，政令数改，所存虽高而事不下接，民习于旧，衆莫之从，故虽势倾四海，声震天下，同日斩戮，名士减半，而百姓安之，莫之或哀，失民故也。今司马懿情虽难量，事未有逆，而擢用贤能，广树胜己，修先朝之政令，副衆心之所求。爽之所以为恶者，彼莫不必改，夙夜匪懈，以恤民为先，父子兄弟，并握兵要，未易亡也。」淩不从。\n冬十一月，令狐愚复遣张式诣楚王，未还，会愚病卒。\n十二月辛卯，卽拜王淩为太尉。庚子，以司隶校尉孙礼为司空。\n光禄大夫徐邈卒。邈以清节著名。卢钦尝著书称邈曰：「徐公志高行洁，才博气猛，其施之也，高而不狷，洁而不介，博而守约，猛而能宽。圣人以清为难，而徐公之所易也！」或问钦：「徐公当武帝之时，人以为通；自为凉州刺史，及还京师，人以为介，何也？」钦答曰：「往者毛孝先、崔季圭用事，贵清素之士，于时皆变易车服以求名高，而徐公不改其常，故人以为通。比来天下奢靡，转相仿效，而徐公雅尚自若，不与俗同。故前日之通，乃今日之介也；是世人之无常而徐公之有常也。」钦，毓之子也。\n二年夏五月，以征西将军郭淮为车骑将军。\n初，会稽潘夫人有宠于吴主，生少子亮，吴主爱之。全公主旣与太子和有隙，欲豫自结，数称亮美，以其夫之兄子尚女妻之。吴主以鲁王霸结朋党以害其兄，心亦恶之，谓侍中孙峻曰：「子弟不睦，臣下分部，将有袁氏之败，为天下笑。若使一人立者，安得不乱乎！」遂有废和立亮之意，然犹沈吟者历年。峻，静之曾孙也。\n秋，吴主遂幽太子和。骠骑将军朱据谏曰：「太子，国之本根；加以雅性仁孝，天下归心。昔晋献用骊姬而申生不存，汉武信江充而戾太子冤死，臣窃惧太子不堪其忧，虽立思子之宫，无所复及矣！」吴主不听。据与尚书仆射屈晃率诸将吏泥头自缚，连日诣阙请和；吴主登白爵观，见，甚恶之，敕据、晃等「无事怱怱！」无难督陈正、五营督陈象各上书切谏，据、晃亦固谏不已；吴主大怒，族诛正、象。牵据、晃入殿，据、晃犹口谏，叩头流血，辞气不挠；吴主杖之各一百，左迁据为新都郡丞，晃斥归田里，羣司坐谏诛放者以十数。遂废太子和为庶人，徙故鄣，赐鲁王霸死。杀杨竺，流其尸于江，又诛全寄、吴安、孙奇，皆以其党霸谮和故也。初，杨竺少获声名，而陆逊谓之终败，劝竺兄穆令与之别族。及竺败，穆以数谏戒竺得免死。朱据未至官，中书令孙弘以诏书追赐死。\n冬十月，庐江太守文钦僞叛，以诱吴偏将军朱异，欲使异自将兵迎己。异知其诈，表吴主，以为钦不可迎。吴主曰：「方今北土未一，钦欲归命，宜且迎之。若嫌其有谲者，但当设计网以罗之，盛重兵以防之耳。」乃遣偏将军吕据督二万人与异幷力至北界，钦果不降。异，桓之子；据，范之子也。\n十一月，大利景侯孙礼卒。\n吴主立子亮为太子。\n吴主遣军十万作堂邑涂塘以淹北道。\n十二月甲辰，东海定王霖卒。\n征南将军王昶上言：「孙权流放良臣，适庶分争，可乘衅击吴。」朝廷从之，遣新城太守南阳州泰袭巫、秭归，荆州刺史王基向夷陵。昶向江陵，引竹絚为桥，渡水击之。吴大将施绩，夜遁入江陵，昶欲引致平地与战，乃先遣五军按大道发还，使吴望见而喜，又以所获铠马甲首环城以怒之，设伏兵以待之。绩果来追，昶与战，大破之，斩其将锺离茂、许旻。\n汉姜维复寇西平，不克。\n三年春正月，王基、州泰击吴兵，皆破之，降者数千口。\n二月，以尚书令司马孚为司空。\n夏四月甲申，以王昶为征南大将军。\n壬辰，大赦。\n太尉王淩闻吴人塞涂水，欲因此发兵，大严诸军，表求讨贼；诏报不听。淩遣将军杨弘以废立事告兖州刺史黄华，华、弘连名以白司马懿，懿将中军乘水道讨淩，先下赦赦淩罪，又为书谕淩，已而大军掩至百尺。淩自知势穷，乃乘船单出迎懿，遣掾王彧谢罪，送印绶、节钺。懿军到丘头，淩面缚水次，懿承诏遣主簿解其缚。\n淩旣蒙赦，加恃旧好，不复自疑，径乘小船欲趋懿。懿使人逆止之，住船淮中，相去十馀丈。淩知见外，乃遥谓懿曰：「卿直以折简召我，我当敢不至邪，而乃引军来乎！」懿曰：「以卿非肯逐折简者故也。」淩曰：「卿负我！」懿曰：「我宁负卿，不负国家！」遂遣步骑六百送淩西诣京师，淩试索棺钉以观懿意，懿命给之。五月甲寅，淩行到项，遂饮药死。\n懿进至寿春，张式等皆自首。懿穷治其事，诸相连者悉夷三族。发淩、愚冢，剖棺暴尸于所近市三日，烧其印绶、章服，亲土埋之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "愚在兖州，辟山阳单固为别驾，与治中杨康并为愚腹心。及愚卒，康应司徒辟，至洛阳，露愚阴事，愚由是败。懿至寿春，见单固，问曰：「令狐反乎？」曰：「无有。」杨康白事，事与固连，遂收捕固及家属皆系廷尉，考实数十，固固云无有。懿录杨康，与固对相诘，固辞穷，乃骂康曰：「老佣！旣负使君，又灭我族，顾汝当活邪！」康初自冀封侯，后以辞颇参错，亦幷斩之。临刑，俱出狱，固又骂康曰：「老奴！汝死自分耳。若令死者有知，汝何面目以行地下乎！」\n诏以扬州刺史诸葛诞为鎭东将军，都督扬州诸军事。\n吴主立潘夫人为皇后，大赦，改元太元。\n六月，赐楚王彪死。尽录诸王公置邺，使有司察之，不得与人交关。\n秋七月壬戌，皇后甄氏殂。\n辛未，以司马孚为太尉。\n八月戊寅，舞阳宣文侯司马懿卒。诏以其子衞将军师为抚军大将军，录尚书事。\n初，南匈奴自谓其先本汉室之甥，因冒姓刘氏。太祖留单于呼厨泉于邺，分其衆为五部，居幷州境内。左贤王豹，单于于扶罗之子也，为左部帅，部族最强。城阳太守邓艾上言：「单于在内，羌夷失统，合散无主。今单于之尊日疏而外土之威日重，则胡虏不可不深备也。闻刘豹部有叛胡，可因叛割为二国，以分其势。去卑功显前朝而子不继业，宜加其子显号，使居雁门。离国弱寇，追录旧勋，此御边长计也。」又陈「羌、胡与民同处者，宜以渐出之，使居民表，以崇廉耻之敎，塞奸宄之路。」司马师皆从之。\n吴立节中郎将陆抗屯柴桑，诣建业治病。病差，当还，吴主涕泣与别，谓曰：「吾前听用谗言，与汝父大义不笃，以此负汝；前后所问，一焚灭之，莫令人见也。」\n是时，吴主颇寤太子和之无罪，冬十一月，吴主祀南郊还，得风疾，欲召和还；全公主及侍中孙峻、中书令孙弘固争之，乃止。\n吴主以太子亮幼少，议所付托，孙峻荐大将军诸葛恪可付大事。吴主嫌恪刚很自用，峻曰：「当今朝臣之才，无及恪者。」乃召恪于武昌。恪将行，上大将军吕岱戒之曰：「世方多难，子每事必十思。」恪曰：「昔季文子三思而后行，夫子曰：『再思可矣。』今君令恪十思，明恪之劣也！」岱无以答，时咸谓之失言。\n虞喜论曰：夫托以天下，至重也；以人臣行主威，至难也；兼二至而管万机，能胜之者鲜矣。吕侯，国之元耆，志度经远，甫以十思戒之，而便以示劣见拒；此元逊之疏，机神不俱者也！若因十思之义，广谘当世之务，闻善速于雷动，从谏急于风移，岂得陨身殿堂，死于凶竖之刃！世人奇其英辩，造次可观，而哂吕侯无对为陋，不思安危终始之虑；是乐春藻之繁华，忘秋实之甘口也。昔魏人伐蜀，蜀人御之，精严垂发，而费禕方与来敏对棋，意无厌倦。敏以为必能办贼，言其明略内定，貌无忧色也。况长宁以为君子临事而惧，好谋而成，蜀为蕞尔之国，而方向大敌，所规所图，唯守与战，何可矜己有馀，晏然无戚！斯乃禕性之宽简，不防细微，卒为降人郭偱所害，岂非兆见于彼而祸成于此哉！往闻长宁之甄文伟，今覩元逊之逆吕侯，二事体同，皆足以为世鉴也。\n恪至建业，见吴主于卧内，受诏牀下，以大将军领太子太傅，孙弘领少傅；诏有司诸事一统于恪，惟杀生大事，然后以闻。为制羣官百司拜揖之仪，各有品序。又以会稽太守北海滕胤为太常。胤，吴主壻也。\n十二月，以光禄勋荥阳郑冲为司空。\n汉费禕还成都，望气者云：「都邑无宰相位。」乃复北屯汉寿。\n是岁，汉尚书令吕乂卒，以侍中陈祗守尚书令，\n四年春正月癸卯，以司马师为大将军。\n吴主立故太子和为南阳王，使居长沙；仲姬子奋为齐王，居武昌；王夫人子休为琅邪王，居虎林。\n二月，立皇后张氏，大赦。后，故凉州刺史旣之孙，东莞太守缉之女也。召缉拜光禄大夫。\n吴改元神凤，大赦。\n吴潘后性刚戾，吴主疾病，后使人问孙弘以吕后称制故事。左右不胜其虐，伺其昏睡缢杀之，托言中恶，后事泄，坐死者六七人。\n吴主病困，召诸葛恪、孙弘、滕胤及将军吕据、侍中孙峻入卧内，属以后事。夏四月，吴主殂。孙弘素与诸葛恪不平，惧为恪所治，秘不发丧，欲矫诏诛恪；孙峻以告恪。恪请弘咨事，于坐中杀之。乃发丧，諡吴主曰大皇帝。太子亮卽位。大赦，改元建兴。闰月，以诸葛恪为太傅，滕胤为衞将军，吕岱为大司马。恪乃命罢视听，息校官，原逋责，除关税，崇恩泽，衆莫不悦。恪每出入，百姓延颈思见其状。\n恪不欲诸王处滨江兵马之地，乃徙齐王奋于豫章，琅邪王休于丹阳。奋不肯徙，恪为笺以遗奋曰：「帝王之尊，与天同位，是以家天下，臣父兄；仇雠有善，不得不举，亲戚有恶，不得不诛，所以承天理物，先国后家，盖圣人立制，百代不易之道也。昔汉初兴，多王子弟，至于大强，辄为不轨，上则几危社稷，下则骨肉相残，其后惩戒以为大讳。自光武以来，诸王有制，惟得自娱于宫内，不得临民，干与政事，其与交通，皆有重禁，遂以全安，各保福祚，此则前世得失之验也。大行皇帝览古戒今，防牙遏萌，虑于千载，是以寝疾之日，分遣诸王各早就国，诏策勤渠，科禁严峻，其所戒敕，无所不至。诚欲上安宗庙，下全诸王，各早就国，承无凶国害家之悔也。大王宜上惟太伯顺父之志，中念河间献王、东海王强恭顺之节，下存前世骄恣荒乱之王以为警戒。而闻顷至武昌以来，多违诏敕，不拘制度，擅发诸将兵治护宫室。又左右常从有罪过者，当以表闻，公付有司；而擅私杀，事不明白。中书杨融，亲受诏敕，所当恭肃，乃云『正自不听禁，当如我何！』闻此之日，小大惊怪，莫不寒心。里语曰：『明鉴所以照形，古事所以知今。』大王宜深以鲁王为戒，改易其行，战战兢兢，尽礼朝廷，如此，则无求不得。若弃忘先帝法敎，怀轻慢之心，臣下宁负大王，不敢负先帝遗诏；宁为大王所怨疾，岂敢忘尊主之威而令诏敕不行于藩臣邪！向使鲁王早纳忠直之言，怀惊惧之虑，则享祚无穷，岂有灭亡之祸哉！夫良药苦口，唯病者能甘之；忠言逆耳，唯达者能受之。今者恪等慺慺，欲为大王除危殆于萌牙，广福庆之基原，是以不自知言至，愿蒙三思！」王得笺，惧，遂移南昌。\n初，吴大帝筑东兴堤以遏巢湖，其后入寇淮南，败，以内船，遂废不复治。冬十月，太傅恪会衆于东兴，更作大堤，左右结山，侠筑两城，各留千人，使将军全端守西城，都尉留略守东城，引军而还。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "十一月，诏王昶等三道击吴。十二月，王昶攻南郡，毌丘俭向武昌，胡遵、诸葛诞率衆七万攻东兴。甲寅，吴太傅恪将兵四万，晨夜兼行，救东兴。胡遵等敕诸军作浮桥以渡，陈于堤上，分兵攻两城；城在高峻，不可卒拔。诸葛恪使冠军将军丁奉与吕据、留赞、唐咨为前部，从山西上。奉谓诸将曰：「今诸军行缓，若贼据便地，则难以争锋，我请趋之。」乃辟诸军使下道，奉自率麾下三千人径进。时北风，奉举帆二日，卽至东关，遂据徐塘。时天雪，寒，胡遵等方置酒高会。奉见其前部兵少，谓其下曰：「取封侯爵赏，正在今日！」乃使兵皆解铠，去矛戟，但兜鍪刀楯，倮身缘堨。魏人望见，大笑之，不卽严兵。吴兵得上，便鼓噪，斫破魏前屯，吕据等继至；魏军惊扰散走，争渡浮桥，桥坏绝，自投于水，更相蹈藉。前部督韩综、乐安太守桓嘉等皆没，死者数万。综故吴叛将，数为吴害，吴大帝常切齿恨之，诸葛恪命送其首以白大帝庙。获车乘、牛马、骡驴各以千数，资器山积，振旅而归。\n初，汉姜维寇西平，获中郎将郭偱，汉人以为左将军。偱欲刺汉主，不得亲近，每因上寿，且拜且前，为左右所遏，事辄不果。", "output": ["翻译内容"]}]