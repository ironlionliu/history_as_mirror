[{"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "资治通鉴卷第一百二十六端明殿学士兼翰林侍读学士朝散大夫右谏议大夫充集贤殿修撰提举西京嵩山崇福宫上柱国河内郡开国侯食邑一千八百户食实封六百户赐紫金鱼袋臣司马光奉敕编集\n后学天台胡三省音注宋纪八\n太祖文皇帝下之上\n元嘉二十八年春正月丙戌朔，魏主大会羣臣于瓜步山上，班爵行赏有差。魏人缘江举火；太子左衞率尹弘言于上曰：「六夷如此，必走。」丁亥，魏掠居民，焚庐舍而去。\n胡诞世之反也，江夏王义恭等奏彭城王义康数有怨言，摇动民听，故不逞之族因以生心。请徙义康广州。上将徙义康，先遣使语之；义康曰：「人生会死，吾岂爱生！必为乱阶，虽远何益！请死于此，耻复屡迁。」竟未及往。魏师至瓜步，人情忷惧。上虑不逞之人复奉义康为乱；太子劭及武陵王骏、尚书左仆射何尚之屡啓宜早为之所；上乃遣中书舍人严龙赍药赐义康死。义康不肯服，曰：「佛敎不许自杀；愿随宜处分。」使者以被揜杀之。\n江夏王义恭以碻磝不可守，召王玄谟还历城；魏人追击败之，遂取碻磝。\n初，上闻魏将入寇，命广陵太守刘怀之逆烧城府、船乘，尽帅其民渡江。山阳太守萧僧珍悉敛其民入城，台送粮仗诣盱眙及滑台者，以路不通，皆留山阳；蓄陂水令满，须魏人至，决以灌之。魏人过山阳，不敢留，因攻盱眙。\n魏主就臧质求酒，质封溲便与之；魏主怒，筑长围，一夕而合；运东山土石以塡堑，作浮桥于君山，绝水陆道。魏主遗质书曰：「吾今所遣鬬兵，尽非我国人，城东北是丁零与胡，南是氐、羌。设使丁零死，正可灭常山、赵郡贼；胡死，减幷州贼；氐、羌死，减关中贼。卿若杀之，无所不利。」质复书曰：「省示，具悉奸怀。尔自恃四足，屡犯边。王玄谟退于东，申坦散于西，尔知其所以然邪？尔独不闻童谣之言乎？盖卯年未至，故以二军开饮江之路耳；冥期使然，非复人事。寡人受命相灭，期之白登，师行未远。尔自送死，岂容复令尔生全，飨有桑乾哉！尔有幸得为乱兵所杀，不幸则生相锁缚，载以一驴，直送都市耳。我本不图全，若天地无灵，力屈于尔，齑之，粉之，屠之，裂之，犹未足以谢本朝。尔智识及衆力，岂能胜苻坚邪！今春雨已降，兵方四集，尔但安意攻城，勿遽走！粮食乏者可见语，当出廪相贻。得所送剑刃，欲令我挥之尔身邪？」魏主大怒，作铁牀，于其上施铁鑱，曰：「破城得质，当坐之此上。」质又与魏衆书曰：「尔语虏中诸士庶：佛狸所与书，相待如此。尔等正朔之民，何为自取糜灭，岂可不知转祸为福邪！」幷写台格以与之云：「斩佛狸首，封万户侯，赐布、绢各万匹。」\n魏人以钩车钩城楼，城内系以彄絚，数百人叫呼引之，车不能退。旣夜，缒桶悬卒出，截其钩，获之。明旦，又以冲车攻城，城土坚密，每至，颓落不过数升。魏人乃肉薄登城，分番相代，坠而复升，莫有退者，杀伤万计，尸与城平。凡攻之三旬，不拔。会魏军中多疾疫，或告以建康遣水军自海入淮，又敕彭城断其归路；二月丙辰朔，魏主烧攻具退走。盱眙人欲追之，沈璞曰：「今兵不多，虽可固守，不可出战，但整舟楫，示若欲北渡者：以速其走，计不须实行也。」\n臧质以璞城主，使之上露版，璞固辞，归功于质。上闻，益嘉之。\n魏师过彭城，江夏王义恭震惧不敢击。或告「虏驱南口万馀，夕应宿安王陂，去城数十里，今追之，可悉得。」诸将皆请行，义恭禁不许。明日，驿使至，上敕义恭悉力急追。魏师已远，义恭乃遣鎭军司马檀和之向萧城。魏人先已闻之，尽杀所驱者而去。程王祚逃归。\n魏人凡破南兖、徐、兖、豫、青、冀六州，杀伤不可胜计，丁壮者卽加斩截，婴儿贯于槊上，盘舞以为戏。所过郡县，赤地无馀，春燕归，巢于林木。魏之士马死伤亦过半，国人皆尤之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "癸酉，诏赈恤郡县民遭寇者，蠲其税调。\n甲戌，降太尉义恭为骠骑将军、开府仪同三司。\n戊寅，魏主济河。\n辛巳，降鎭军将军武陵王骏为北中郎将。\n壬午，上如瓜步。是日，解严。\n初，魏中书学生卢度世，玄之子也，坐崔浩事亡命，匿高阳郑罴家。吏囚罴子，掠治之。罴戒其子曰：「君子杀身成仁，虽死不可言。」其子奉父命；吏以火爇其体，终不言而死。及魏主临江，上遣殿上将军黄延年使于魏，魏主问曰：「卢度世亡命，已应至彼。」延年曰：「都下不闻有度世也。」魏主乃赦度世及其族逃亡籍没者，度世自出，魏主以为中书侍郎。度世为其弟娶郑罴妹以报德。\n三月乙酉，帝还宫。\n己亥，魏主还平城，饮至告庙，以降民五万馀家分置近畿。\n初，魏主过彭城，遣人语城中曰：「食尽且去，须麦熟更来。」及期，江夏王义恭议欲芟麦翦苗，移民堡聚。鎭军录事参军王孝孙曰：「虏不能复来，旣自可保；如其更至，此议亦不可立。百姓闭在内城，饥馑日久，方春之月，野采自资；一入堡聚，饿死立至，民知必死，何可制邪！虏若必来，芟麦无晚。」四坐默然，莫之敢对。长史张畅曰：「孝孙之议，实有可寻。」鎭军府典签董元嗣侍武陵王骏之侧，进曰：「王录事议不可夺。」别驾王子夏曰：「此论诚然。」畅敛版白骏曰：「下官欲命孝孙弹子夏。」骏曰：「王别驾有何事邪？」畅曰：「芟麦移民，可谓大议，一方安危，事系于此。子夏亲为州端，曾无同异；及闻元嗣之言，则欢笑酬答。阿意左右，何以事君！」子夏、元嗣皆大惭，义恭之议遂寝。\n初，鲁宗之奔魏，其子轨为魏荆州刺史、襄阳公，鎭长社，常思南归；以昔杀刘康祖及徐湛之父，故不敢来。轨卒，子爽袭父官爵。爽少有武干，与弟秀皆有宠于魏主。旣而兄弟各有罪，魏主诘责之。爽、秀惧诛，从魏主自瓜步还，至湖陆，请曰：「奴与南有仇，每兵来，常恐祸及坟墓，乞共迎丧还葬平城。」魏主许之。爽至长社，杀魏戍兵数百人，帅部曲及愿从者千馀家奔汝南。夏四月，爽遣秀诣寿阳，奉书于南平王铄以请降。上闻之，大喜，以爽为司州刺史，鎭义阳；秀为颍川太守，馀弟侄并授官爵，赏赐甚厚。魏人毁其坟墓。徐湛之以为庙算远图，特所奖纳，不敢苟申私怨，乞屛居田里；不许。\n青州民司马顺则自称晋室近属，聚衆号齐王。梁邹戍主崔勋之诣州，五月乙酉，顺则乘虚袭梁邹城。又有沙门自称司马百年，亦聚衆号安定王以应之。\n壬寅，魏大赦。\n己巳，以江夏王义恭领南兖州刺史，徙鎭盱眙，增督十二州诸军事。\n戊申，以尚书左仆射何尚之为尚书令，太子詹事徐湛之为仆射、护军将军，尚之以湛之国戚，任遇隆重，每事推之。诏湛之与尚之并受辞诉。尚之虽为令，而朝事悉归湛之。\n六月壬戌，魏改元正平。\n魏主命太子少傅游雅、中书侍郎胡方回等更定律令，多所增损，凡三百九十一条。\n魏太子晃监国，颇信任左右，又营园田，收其利，高允谏曰：「天地无私，故能覆载；王者无私，故能容养。今殿下国之储贰，万方所则；而营立私田，畜养鸡犬，乃至酤贩市廛，与民争利，谤声流布，不可追掩。夫天下者，殿下之天下，富有四海，何求而无，乃与贩夫、贩妇竞此尺寸之利乎！昔虢之将亡，神赐之土田，汉灵帝私立府藏，皆有顚覆之祸；前鉴若此，甚可畏也。武王爱周、邵、齐、毕，所以王天下；殷纣爱飞廉、恶来，所以丧其国。今东宫儁乂不少，顷来侍御左右者，恐非在朝之选。愿殿下斥去佞邪，亲近忠良；所在田园，分给贫下；贩卖之物，以时收散；如此，则休声日至，谤议可除矣。」不听。\n太子为政精察，而中常侍宗爱，性险暴，多不法，太子恶之。给事中仇尼道盛、侍郎任平城有宠于太子，颇用事，皆与爱不协。爱恐为道盛等所纠，遂构告其罪，魏主怒，斩道盛等于都街，东宫官属多坐死，帝怒甚。戊辰，太子以忧卒。壬申，葬金陵，諡曰景穆。帝徐知太子无罪，甚悔之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "青、冀二州刺史萧斌遣振武将军刘武之等击司马顺则、司马百年，皆斩之。癸亥，梁邹平。\n萧斌、王玄谟皆坐退败免官。上问沈庆之曰：「斌欲斩玄谟而卿止之，何也？」对曰：「诸将奔退，莫不惧罪，自归而死，将至逃散，故止之。」\n九月癸巳，魏主还平城；冬十月庚申，复如阴山。\n上遣使至魏，魏遣殿中将军郎法佑来修好。\n己巳，魏上党靖王长孙道生卒。\n十二月丁丑，魏主封景穆太子之子浚为高阳王；旣而以皇孙世嫡，不当为藩王，乃止。时浚生四年，聪达过人，魏主爱之，常置左右。徙秦王翰为东平王，燕王谭为临淮王，楚王建为广阳王，吴王余为南安王。\n帝使沈庆之徙彭城流民数千家于瓜步，征北参军程天祚徙江西流民数千家于姑孰。\n帝以吏部郎王僧绰为侍中。僧绰，昙首之子也，幼有大成之度，衆皆以国器许之。好学，有思理，练悉朝典。尚帝女东阳献公主。在吏部，谙悉人物，举拔咸得其分。及为侍中，年二十九，沈深有局度，不以才能高人。帝颇以后事为念，以其年少，欲大相付托，朝政大小，皆与参焉。帝之始亲政事也，委任王华、王昙道、殷景仁、谢弘微、刘湛，次则范晔、沈演之、庾炳之，最后江湛、徐湛之、何瑀之及僧绰，凡十二人。\n唐和入朝于魏，魏主厚礼之。\n二十九年春正月，魏所得宋民五千馀家在中山者谋叛，州军讨诛之。冀州刺史张掖王沮渠万年坐与叛者通谋，赐死。\n魏世祖追悼景穆太子不已；中常侍宗爱惧诛，二月甲寅，弑帝，尚书左仆射兰延、侍中和𤴓、薛提等秘不发丧。𤴓以皇孙浚冲幼，欲立长君，徵秦王翰，置之秘室；提以浚嫡皇孙，不可废。议久不决。宗爱知之，自以得罪于景穆太子，而素恶秦王翰，善南安王余，乃密迎余自中宫便门入禁中，矫称赫连皇后令召延等。延以爱素贱，不以为疑，皆随入。爱先使宦者三十人持兵伏于禁中，延等入，以次收缚，斩之；杀秦王翰于永巷而立余。大赦，改元承平，尊皇后为皇太后，以爱为大司马、大将军、太师、都督中外诸军事、领中秘书，封冯翊王。\n庚午，立皇子休仁为建安王。\n三月辛卯，魏葬太武皇帝于金陵，庙号世祖。\n上闻魏世祖殂，更谋北伐，鲁爽等复劝之。上访于羣臣，太子中庶子何偃以为「淮、泗数州疮痍未复，不宜轻动。」上不从。偃，尚之之子也。\n夏五月丙申，诏曰：「虐虏穷凶，著于自昔；未劳资斧，已伏天诛。拯溺荡秽，今其会也。可符骠骑、司空二府，各部分所统，东西应接。归义建绩者，随劳酬奖。」于是遣抚军将军萧思话督冀州刺史张永等向碻磝，鲁爽、鲁秀、程天祚将荆州甲士四万出许、洛，雍州刺史臧质帅所领趣潼关。永，茂度之子也。沈庆之固谏北伐；上以其异议，不使行。\n青州刺史刘兴祖上言，以为：「河南阻饥，野无所掠；脱诸城固守，非旬月可拔。稽留大衆，转输方劳；应机乘势，事存急速。今僞帅始死，兼逼暑时，国内猜扰，不暇远赴。愚谓宜长驱中山，据其关要。冀州以北，民人尚丰，兼麦已向熟，因资为易，向义之徒，必应响赴。若中州震动，黄河以南，自当消溃。臣请发青、冀七千兵，遣将领之，直入其心腹。若前驱克胜，张永及河南衆军，宜一时济河，使声实兼举，并建司牧，抚柔初附，西拒太行，北塞军都，因事指挥，随宜加授，畏威欣宠，人百其怀。若能成功，清壹可待；若不克捷，不为大伤。并催促装束，伏听敕旨。」上意止存河南，亦不从。上又使员外散骑侍郎琅邪徐爰随军向碻磝，衔中旨授诸将方略，临时宣示。\n尚书令何尚之以老请置仕，退居方山。议者咸谓尚之不能固志。旣而诏书敦谕者数四，六月戊申朔，尚之复起视事。御史中丞袁淑录自古隐士有迹无名者为《眞隐传》以嗤之。\n秋七月，张永等至碻磝，引兵围之。", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "初，潘淑妃生始兴王浚。元皇后性妬，以淑妃有宠于上，恚恨而殂，淑妃专总内政。由是太子劭深恶淑妃及浚。浚惧为将来之祸，乃曲意事劭，劭更与之善。\n吴兴巫严道育，自言能辟谷服食，役使鬼物；因东阳公主婢王鹦鹉出入主家。道育谓主曰：「神将有符赐主。」主夜卧，见流光若萤，飞入书笥，开视，得二青珠；由是主与劭、浚皆信惑之。劭、浚并多过失，数为上所诘责；使道育祈请，欲令过不上闻。道育曰：「我已为上天陈请，必不泄露。」劭等敬事之，号曰天师。其后遂与道育、鹦鹉及东阳主奴陈天与、黄门陈庆国共为巫蛊，琢玉为上形像，埋于含章殿前；劭补天与为队主。\n东阳主卒，鹦鹉应出嫁，劭、浚恐语泄，浚府佐吴兴沈怀远，素为浚所厚，以鹦鹉嫁之为妾。\n上闻天与领队，以让劭曰：「汝所用队主副，并是奴邪？」劭惧，以书告浚。浚复书曰：「彼人若所为不已，正可促其馀命，或是大庆之渐耳。」劭、浚相与往来书疏，常谓上为「彼人」，或曰「其人」，谓江夏王义恭为「佞人」。\n鹦鹉先与天与私通，旣适怀远，恐事泄，白劭使密杀之。陈庆国惧，曰：「巫蛊事，惟我与天与宣传往来。今天与死，我其危哉！」乃具以其事白上。上大惊，卽遣收鹦鹉；封籍其家，得劭、浚书数百纸，皆呪咀巫蛊之言；又得所埋玉人，命有司穷治其事。道育亡命，捕之不获。\n先是，浚自扬州出鎭京口，及庐陵王绍以疾解扬州，意谓已必复得之。旣而上用南谯王义宣，浚殊不乐，乃求鎭江陵；上许之。浚入朝，遣还京口，为行留处分，至京口数日而巫蛊事发。上惋叹弥日，谓潘淑妃曰：「太子图富贵，更是一理，虎头复如此，非复思虑所及。汝母子岂可一日无我邪！」遣中使切责劭、浚，劭、浚惶惧无辞，惟陈谢而已。上虽怒甚，犹未忍罪也。\n诸军攻碻磝，治三攻道：张永等当东道，济南太守申坦等当西道，扬武司马崔训当南道。攻之累旬不拔。八月辛亥夜，魏人自地道潜出，烧崔训营及攻具；癸丑夜，又烧东围及攻具；寻复毁崔训攻道。张永夜撤围退军，不告诸将，士卒惊扰；魏人乘之，死伤涂地。萧思话自往，增兵力攻，旬馀不拔。是时，青、徐不稔，军食乏。丁卯，思话命诸军皆退屯历城，斩崔训，系张永、申坦于狱。\n鲁爽至长社，魏戍主秃髡幡弃城走。臧质顿兵近郊，不以时发，独遣冠军司马柳元景帅后军行参军薛安都等进据洪关。梁州刺史刘秀之遣司马马汪与左军中兵参军萧道成将兵向长安。道成，承之之子也。魏冠军将军封礼自浢津南渡，赴弘农。九月，司空高平公儿乌干屯潼关，平南将军黎公辽屯河内。\n吐谷浑王慕利延卒，树洛干之子拾寅立，始居伏罗川；遣使来请命，亦请命于魏。丁亥，以拾寅为安西将军、西秦·河·沙三州刺史、河南王；魏以拾寅为鎭西大将军、沙州刺史、西平王。\n庚寅，鲁爽与魏豫州刺史拓跋仆兰战于大索，破之，进攻虎牢。闻碻磝败退，与柳元景皆引兵还。萧道成、马汪等闻魏救兵将至，还趣仇池。己丑，诏解萧思话徐州，更领冀州刺史，鎭历城。\n上以诸将屡出无功，不可专责张永等，赐思话诏曰：「虏旣乘利，方向盛冬，若脱敢送死，兄弟父子自共当之耳。言及增愤！可以示张永、申坦。」又与江夏王义恭书曰：「早知诸将辈如此，恨不以白刃驱之。今者悔何所及！」义恭寻奏免思话官，从之。\n魏南安隐王余自以违次而立，厚赐羣下，欲以收衆心；旬月之间，府藏虚竭。又好酣饮及声乐、畋猎，不恤政事。宗爱为宰相，录三省，总宿衞，坐召公卿，专恣日甚。余患之，谋夺其权，爱愤怒。冬十月丙午朔，余夜祭东庙，爱使小黄门贾周等就弑余，而秘之，惟羽林郎中代人刘尼知之。尼劝爱立皇孙浚，爱惊曰：「君大痴人！皇孙若立，岂忘正平时事乎！」尼曰：「若尔，今当立谁？」爱曰：「待还宫，当择诸王贤者立之。」", "output": ["翻译内容"]}, {"instruction": "把给定的资治通鉴原文翻译成通俗易懂的白话文，翻译时不要遗漏任何一句话，人名保持全称，不要省略姓氏，不要有任何其他的多余内容\n                    注意翻译后文本的换行情况与原文保持一致，即原文有段落换行的翻译后也保持换行\n                    特别注意，不要在回复中出现资治通鉴原文，直接给出翻译结果", "input": "戊申，贺与尚书长孙渴侯严兵守衞宫禁，使尼、丽迎皇孙于苑中。丽抱皇孙于马上，入平城，贺、渴侯开门纳之。尼驰还东庙，大呼曰：「宗爱弑南安王，大逆不道，皇孙已登大位，有诏，宿衞之士皆还宫！」衆咸呼万岁，遂执宗爱、贾周等，勒兵而入，奉皇孙卽皇帝位。登永安殿，大赦，改元兴安。杀爱、周，皆具五刑，夷三族。\n西阳五水羣蛮反，自淮、汝至于江、沔，咸被其患。诏太尉中兵参军沈庆之督江、豫、荆、雍四州兵讨之。\n魏以骠骑大将军拓跋寿乐为太宰、都督中外诸军、录尚书事，长孙渴侯为尚书令，加仪同三司。十一月，寿乐、渴侯坐争权，并赐死。\n癸未，魏广阳简王建、临淮宣王谭皆卒。\n甲申，魏主母闾氏卒。\n魏南安王余之立也，以古弼为司徒，张黎为太尉。及高宗立，弼、黎议不合旨，黜为外都大官；坐有怨言，且家人告其为巫蛊，皆被诛。\n壬寅，庐陵昭王绍卒。\n魏追尊景穆太子为景穆皇帝，皇妣闾氏为恭皇后，尊乳母常氏为保太后。\n陇西屠各王景文叛魏，署置王侯；魏统万鎭将南阳王惠寿、外都大官于洛拔督四州之衆讨平之，徙其党三千馀家于赵、魏。\n十二月戊申，魏葬恭皇后于金陵。\n魏世祖晚年，佛禁稍弛，民间往往有私习者。及高宗卽位，羣臣多请复之。乙卯，诏州郡县衆居之所，各听建佛图一区；民欲为沙门者，听出家，大州五十人，小州四十人。于是向所毁佛图，率皆修复。魏主亲为沙门师贤等五人下发，以师贤为道人统，\n丁巳，魏以乐陵王周忸为太尉，南部尚书陵陆丽为司徒，鎭西将军杜元宝为司空。丽以迎立之功，受心膂之寄，朝臣无出其右者。赐爵平原王，丽辞曰：「陛下，国之正统，当承基绪；效顺奉迎，臣子常职，不敢慆天之功以干大赏。」再三不受。魏主不许。丽曰：「臣父奉事先朝，忠勤著效。今年逼桑榆，愿以臣爵授之。」帝曰：「朕为天下主，岂不能使卿父子为二王邪！」戊午，进其父建业公俟爵为东平王。又命丽妻为妃，复其子孙，丽力辞不受。帝益嘉之。\n以东安公刘尼为尚书仆射，西平公源贺为征北将军，并进爵为王。帝班赐羣臣，谓源贺曰：「卿任意取之。」贺辞曰：「南北未宾，府库不可虚也。」固与之，乃取戎马一匹。\n高宗之立也，高允豫其谋，陆丽等皆受重赏，而不及允，允终身不言。\n甲子，周忸坐事，赐死。时魏法深峻，源贺奏：「谋反之家，男子十三以下本不豫谋者，宜免死没官。」从之。\n江夏王义恭还朝。辛未，以义恭为大将军、南徐州刺史，录尚书如故。\n初，魏入中原，用《景初历》，世祖克沮渠氏，得赵𢾺《玄始历》，时人以为密，是岁，始行之。", "output": ["翻译内容"]}]