[{"title": "\n\n\t\t\t \n\t\t\t　　● 汉纪二十三　〔起屠维大渊献，尽强圉协洽，凡九年。〕\n\n\t\t\t　　◎ 汉孝成皇帝·上之下\n\n\t\t\t　　"}, {"original": "\n\n\t\t\t　　汉孝成皇帝　阳朔三年（己亥　公元前22年）\n\n\t\t\t　　春，三月，壬戌，陨石东郡八。\n\n\t\t\t　　夏，六月，颍川铁官徙申屠圣等百八十人杀长吏，盗库兵，自称将军，经历九郡。遣丞相长史、御史中丞逐捕，以军兴从事，〖胡三省注〗注〗长，知两翻。师古曰：逐捕之事，须有发兴，皆依军法。〕皆伏辜。\n\n\t\t\t　　秋，王凤疾，天子数自临问，亲执其手涕泣曰：“将军病，如有不可言，〖胡三省注〗注〗师古曰：不可言，谓死也，不欲斥言之。〕平阿侯谭次将军矣！”凤顿首泣曰：“谭等虽与臣至亲，行皆奢僭，无以率导百姓，不如御史大夫音谨敕，〖胡三省注〗注〗敕，整也，正也，固也，理也。〕臣敢以死保之！”及凤且死，上疏谢上，复固荐音自代，言谭等五人必不可用；天子然之。初，谭倨，不肯事凤，〖胡三省注〗注〗師古曰：倨，慢也。〕而音敬凤，卑恭如子，故凤荐之。\n\n\t\t\t　　八月，丁巳，凤薨。\n\n\t\t\t　　九月，甲子，以王音为大司马、车骑将军，而王谭位特进，领城门兵。〖胡三省注〗注〗长安十二城门皆有屯兵。〕安定太守谷永以谭失职，劝谭辞让，不受城门职；由是谭、音相与不平。\n\n\t\t\t　　冬，十一月，丁卯，光禄勋于永为御史大夫。永，定国之子也。\n\n\t\t\t　　", "husanxing_comment": ["〔〖胡三省注〗长，知两翻。师古曰：逐捕之事，须有发兴，皆依军法。〕", "〔〖胡三省注〗师古曰：不可言，谓死也，不欲斥言之。〕", "〔〖胡三省注〗敕，整也，正也，固也，理也。〕", "〔〖胡三省注〗師古曰：倨，慢也。〕", "〔〖胡三省注〗长安十二城门皆有屯兵。〕"], "translation": "\n\n\t\t\t　　● 汉纪二十三\n\n\t\t\t　　◎ 汉成帝·上之下\n\n\t\t\t　　汉成帝阳朔三年（己亥　公元前22年）\n\n\t\t\t　　春季，三月，壬戌（疑误），东郡坠落八块陨石。\n\n\t\t\t　　夏季，六月，颍川铁官徒申屠圣等一百八十人，杀官员，盗取军械库兵器，自称“将军”，经历九个郡。成帝派遣丞相长史、御史中丞追捕，按战时征调军队的有关规定行事。申屠圣等全部伏诛。\n\n\t\t\t　　秋季，王凤患病，成帝数次亲临探望，并亲自握着王凤的手流泪说：“将军染病，如有意外，我想让平阿侯王谭接替大将军！”王凤叩头哭泣说：“王谭等虽与我是至亲，但他们行事追求奢侈，超越本份，无法统率百姓，不如御史大夫王音谨慎小心，行事走正道。我敢用生命保举他！”及至王凤将死时，上书感谢皇恩，再次坚决推荐王音接替自己，说王谭等五人必不可用。成帝同意了。早先，王谭倨傲，不肯奉迎王凤。而王音则对王凤礼敬有加，卑恭如子，所以王凤保举他。\n\n\t\t\t　　八月，丁巳（二十四日），王凤去世。\n\n\t\t\t　　九月，甲子（初二），任命王音为大司马、车骑将军。赐王谭为特进，主管城门兵。安定太守谷永，因为王谭没有得到大将军的职位，劝他辞让，不接受主管城门的职务。自此王谭、王音互相不满，结下怨恨。\n\n\t\t\t　　冬季，十一月，丁卯（初六），任命光禄勋于永为御史大夫。于永是于定国的儿子。\n\n\t\t\t　　"}, {"original": "\n\n\t\t\t　　汉孝成皇帝　阳朔四年（庚子　公元前21年）\n\n\t\t\t　　春，二月，赦天下。\n\n\t\t\t　　夏，四月，雨雪。\n\n\t\t\t　　秋，九月，壬申，东平思王宇薨。\n\n\t\t\t　　少府王骏为京兆尹。骏，吉之子也。先是，京兆有赵广汉、张敞、王尊、王章、王骏，皆有能名，故京师称曰：“前有赵、张，后有三王。”〖胡三省注〗注〗赵广汉、张敞，宣帝时尹京。三王，皆帝所用。史言尹京者难其材。先，悉荐翻。〕\n\n\t\t\t　　闰月，壬戌，于永卒。\n\n\t\t\t　　乌孙小昆弥乌就屠死，子拊离代立；〖胡三省注〗注〗师古曰：拊，读与抚同。〕为弟日贰所杀。汉遣使者立拊离子安日为小昆弥。日贰亡阻康居；〖胡三省注〗注〗亡奔康居，依阻其遠以自全。〕安日使贵人姑莫匿等三人诈亡从日贰，刺杀之。〖胡三省注〗注〗師古曰：詐畔亡而投之，因得以刺殺。〕于是西域诸国上书，愿复得前都护段会宗；〖胡三省注〗注〗会宗前为西域都护，终更而还。复，扶又翻。〕上从之。城郭诸国闻之，皆翕然亲附。\n\n\t\t\t　　谷永奏言：“圣王不以名誉加于实效；御史大夫任重职大，少府宣达于从政，唯陛下留神考察！”上然之。\n\n\t\t\t　　", "husanxing_comment": ["〔〖胡三省注〗赵广汉、张敞，宣帝时尹京。三王，皆帝所用。史言尹京者难其材。先，悉荐翻。〕", "〔〖胡三省注〗师古曰：拊，读与抚同。〕", "〔〖胡三省注〗亡奔康居，依阻其遠以自全。〕", "〔〖胡三省注〗師古曰：詐畔亡而投之，因得以刺殺。〕", "〔〖胡三省注〗会宗前为西域都护，终更而还。复，扶又翻。〕"], "translation": "\n\n\t\t\t　　汉成帝阳朔四年（庚子　公元前21年）\n\n\t\t\t　　春季，二月，大赦天下。\n\n\t\t\t　　夏季，四月，降雨雪。\n\n\t\t\t　　秋季，九月，壬申（十六日），东平王刘宇去世。\n\n\t\t\t　　任命少府王骏为京兆尹。王骏是王吉的儿子。先前，担任过京兆尹的有赵广汉、张敞、王尊、王章，到王骏，全都以才干出名，因而京师人称赞说：“前有赵、张，后有三王。”\n\n\t\t\t　　闰十二月，壬戌（初七），于永去世。\n\n\t\t\t　　乌孙王国小昆弥乌就屠去世，他的儿子拊离接替小昆弥，拊离又被弟弟日贰杀死。汉朝派遣使者扶立拊离的儿子安日为小昆弥。日贰逃亡到康居王国，以阻止安日的追杀。安日指使贵族姑莫匿等三人，诈作反叛逃亡，追随日贰，将他刺杀。于是西域诸国纷纷上书，要求仍派原先的都护段会宗担任西域都护。成帝答应了他们的要求。西域诸城邦王国听到消息，都一致亲近归附汉朝。\n\n\t\t\t　　谷永上奏说：“圣明的君王用人时，不仅注意声誉，更重要的是考察办事的实际能力和效果。御史大夫责任重大，我看少府薛宣，处理政事通达干练，请陛下对他留意考察！”成帝同意了。\n\n\t\t\t　　"}, {"original": "\n\n\t\t\t　　汉孝成皇帝　鸿嘉元年（辛丑　公元前20年）\n\n\t\t\t　　春，正月，癸巳，以薛宣为御史大夫。〖胡三省注〗注〗用谷永之言也。〕\n\n\t\t\t　　二月，壬午，上行幸初陵，赦作徒；〖胡三省注〗注〗师古曰：徒人之在陵役作者。〕以新丰戏乡为昌陵县，〖胡三省注〗注〗师古曰：戏水之乡也。戏，音许宜翻。〕奉初陵。\n\n\t\t\t　　上始为微行，〖胡三省注〗注〗张晏曰：出入市里，不复警跸，若微贱者之所为，故曰微行。〕从期门郎或私奴十余人，或乘小车，或皆骑，出入市里郊野，远至旁县〖胡三省注〗注〗旁县，诸县环长安旁者也。〕甘泉、长杨、五柞，斗鸡、走马，常自称富平侯家人。富平侯者，张安世四世孙放也。放父临，尚敬武公主，〖胡三省注〗注〗文颖曰：公主，成帝姊也。臣瓒曰：敬武公主是元帝姊也。师古曰：二说皆非也。薛宣传云：主怒曰：“嫂何以取妹杀之！”既谓元后为嫂，是即元帝妹也。《地理志》，钜鹿郡有敬武县。〕生放，放为侍中、中郎将，娶许皇后女弟，当时宠幸无比，故假称之。\n\n\t\t\t　　", "husanxing_comment": ["〔〖胡三省注〗用谷永之言也。〕", "〔〖胡三省注〗师古曰：徒人之在陵役作者。〕", "〔〖胡三省注〗师古曰：戏水之乡也。戏，音许宜翻。〕", "〔〖胡三省注〗张晏曰：出入市里，不复警跸，若微贱者之所为，故曰微行。〕", "〔〖胡三省注〗旁县，诸县环长安旁者也。〕", "〔〖胡三省注〗文颖曰：公主，成帝姊也。臣瓒曰：敬武公主是元帝姊也。师古曰：二说皆非也。薛宣传云：主怒曰：“嫂何以取妹杀之！”既谓元后为嫂，是即元帝妹也。《地理志》，钜鹿郡有敬武县。〕"], "translation": "\n\n\t\t\t　　汉成帝鸿嘉元年（辛丑　公元前20年）\n\n\t\t\t　　春季，正月，癸巳（初九），任命薛宣为御史大夫。\n\n\t\t\t　　二月，壬午（二十八日），成帝前往自己的陵墓初陵，赦免在墓园作工的刑徒。把新丰的戏乡改为昌陵县，以供奉初陵。\n\n\t\t\t　　成帝开始微服出行，跟随的期门郎或私奴有十余人，或乘小车，或全部骑马，出入市内街巷和郊野，远到邻县的甘泉、长杨、五柞，斗鸡走马，成帝还常自称是富平侯家人。所谓富平侯，是张安世的四世孙张放。张放的父亲张临，娶敬武公主为妻，生下张放。张放为侍中、中郎将，娶许皇后的妹妹为妻，当时所受荣宠，没有可以比得上的。因此成帝假称自己是富平侯家人。\n\n\t\t\t　　"}, {"original": "\n\n\t\t\t　　三月，庚戌，张禹以老病罢，以列侯朝朔、望，位特进，见礼如丞相，赏赐前后数千万。\n\n\t\t\t　　夏，四月，庚辰，薛宣为丞相，封高阳侯。〖胡三省注〗注〗恩泽侯表，高阳侯食邑于东莞。〕京兆尹王骏为御史大夫。\n\n\t\t\t　　王音既以从舅越亲用事，小心亲职。上以音自御史大夫入为将军，〖胡三省注〗注〗将军，中朝官，故曰入，不获宰相之封，自公孙弘以来，为相者封侯。〕不获宰相之封。\n\n\t\t\t　　六月，乙巳，封音为安阳侯。〖胡三省注〗注〗《地理志》，汝南郡有安阳侯国。〕\n\n\t\t\t　　冬，黄龙见真定。\n\n\t\t\t　　是岁，匈奴复株累单于死，弟且糜胥立，为搜谐若鞮单于；遣子左祝都韩王昫留斯侯入侍，以且莫车为左贤王。〖胡三省注〗注〗累，力追翻。单，音蝉。且，子余翻。鞮，丁兮翻。“昫”，《汉书》作“朐”；师古曰：音许于翻。〕\n\n\n\t\t\t　　", "husanxing_comment": ["〔〖胡三省注〗恩泽侯表，高阳侯食邑于东莞。〕", "〔〖胡三省注〗将军，中朝官，故曰入，不获宰相之封，自公孙弘以来，为相者封侯。〕", "〔〖胡三省注〗《地理志》，汝南郡有安阳侯国。〕", "〔〖胡三省注〗累，力追翻。单，音蝉。且，子余翻。鞮，丁兮翻。“昫”，《汉书》作“朐”；师古曰：音许于翻。〕"], "translation": "\n\n\t\t\t　　三月，庚戌（二十七日），张禹因年老多病免官，以列侯的身分，在每月一日、十五日朝见皇帝，并加位特进，朝见时的礼节一如丞相，前后赏赐数千万钱。\n\n\t\t\t　　夏季，四月，庚辰（二十七日），任命薛宣为丞相，封高阳侯。任命京兆尹王骏为御史大夫。\n\n\t\t\t　　王音既然以堂舅的身份，超过其他亲舅得到重用，因而小心供职。成帝因王音是从御史大夫直接擢升为将军，没有得到宰相应当封的爵位。\n\n\t\t\t　　六月，乙巳（疑误），封王音为安阳侯。\n\n\t\t\t　　冬季，真定发现黄龙。\n\n\t\t\t　　本年，匈奴复株累单于去世，弟弟且麋胥继位，为搜谐若单于。单于派遣儿子左祝都韩王昫留斯侯到长安，作为人质侍奉汉皇。单于又任命且莫车为左贤王。\n\n\t\t\t　　"}, {"original": "\n\n\t\t\t　　汉孝成皇帝　鸿嘉二年（壬寅　公元前19年）\n\n\t\t\t　　春，上行幸云阳、甘泉。〖胡三省注〗注〗甘泉宫在云阳县。〕\n\n\t\t\t　　三月，博士行大射礼。〖胡三省注〗注〗古者天子、诸侯、大夫、士皆有大射之礼。博士所行，士之射礼也。〕有飞雉集于庭，历阶登堂而雊；〖胡三省注〗注〗师古曰：历阶，谓以次而登也。雊，古豆翻。〕后雉又集太常、宗正、丞相、御史大夫、车骑将军之府，又集未央宫承明殿屋上。车骑将军音、待诏宠等上言：〖胡三省注〗注〗师古曰：以经术待诏，其人名宠，不记姓也。〕“天地之气，以类相应；谴告人君，甚微而著。雉者听察，先闻雷声，故《月令》以纪气。〖胡三省注〗注〗师古曰：谓季冬之月雉雊、鸡乳。〕《经》载高宗雊雉之异，以明转祸为福之验。〖胡三省注〗注〗师古曰：高宗祭成汤，有飞雉升鼎耳而雊，祖己曰：“惟先假王正厥事”。故能攘妖而致百年之寿。〕今雉以博士行礼之日大众聚会，飞集于庭，历阶登堂，万众睢睢，〖胡三省注〗注〗师古曰：睢睢，仰目视貌，音呼惟翻。〕惊怪连日，径历三公之府，太常、宗正典宗庙骨肉之官，然后入宫，其宿留告晓人，具备深切；虽人道相戒，何以过是！”后帝使中常侍鼂闳诏音曰：〖胡三省注〗注〗鼂，古朝字。〕“闻捕得雉，毛羽颇摧折，类拘执者，得无人为之？”〖胡三省注〗注〗师古曰：言人放此雉，故欲为变异者。折，而设翻。〕音复对曰：“陛下安得亡国之语！不知谁主为佞讇之计，诬乱圣德如此者！左右阿谀甚众，不待臣音复讇而足。〖胡三省注〗注〗复，扶又翻。讇，古谄字。师古曰：足，益也，音子喻翻。足其不足曰足。〕公卿以下，保位自守，莫有正言。如令陛下觉寤，惧大祸且至身，深责臣下，绳以圣法，臣音当先诛，岂有以自解哉！今即位十五年，继嗣不立，日日驾车而出，失行流闻；〖胡三省注〗注〗行，所行也。言帝所行多非道，过失流布，闻于远方也。〕海内传之，甚于京师。外有微行之害，内有疾病之忧，皇天数见灾异，欲人变更，终已不改。天尚不能感动陛下，臣子何望！独有极言待死，命在朝暮而已。如有不然，老母安得处所，尚何皇太后之有！高祖天下当以谁属乎！〖胡三省注〗注〗如淳曰：老母，音之老母也，当随己受罪诛也。又谓己言深切，触牾人主，积恚而犯必行之诛，不能复顾太后也。师古曰：如说非也。此言总属于成帝耳。不然者，谓不如所谏而自修改也。老母，即帝之母太后也。言帝不自修改，国家危亡，太后不知处所，高祖天下无所付属也。属，音之欲翻。〕宜谋于贤智，克己复礼，〖胡三省注〗注〗用《论语》孔子答颜渊之言。〕以求天意，继嗣可立，灾变尚可销也。”\n\n\t\t\t　　", "husanxing_comment": ["〔〖胡三省注〗甘泉宫在云阳县。〕", "〔〖胡三省注〗古者天子、诸侯、大夫、士皆有大射之礼。博士所行，士之射礼也。〕", "〔〖胡三省注〗师古曰：历阶，谓以次而登也。雊，古豆翻。〕", "〔〖胡三省注〗师古曰：以经术待诏，其人名宠，不记姓也。〕", "〔〖胡三省注〗师古曰：谓季冬之月雉雊、鸡乳。〕", "〔〖胡三省注〗师古曰：高宗祭成汤，有飞雉升鼎耳而雊，祖己曰：“惟先假王正厥事”。故能攘妖而致百年之寿。〕", "〔〖胡三省注〗师古曰：睢睢，仰目视貌，音呼惟翻。〕", "〔〖胡三省注〗鼂，古朝字。〕", "〔〖胡三省注〗师古曰：言人放此雉，故欲为变异者。折，而设翻。〕", "〔〖胡三省注〗复，扶又翻。讇，古谄字。师古曰：足，益也，音子喻翻。足其不足曰足。〕", "〔〖胡三省注〗行，所行也。言帝所行多非道，过失流布，闻于远方也。〕", "〔〖胡三省注〗如淳曰：老母，音之老母也，当随己受罪诛也。又谓己言深切，触牾人主，积恚而犯必行之诛，不能复顾太后也。师古曰：如说非也。此言总属于成帝耳。不然者，谓不如所谏而自修改也。老母，即帝之母太后也。言帝不自修改，国家危亡，太后不知处所，高祖天下无所付属也。属，音之欲翻。〕", "〔〖胡三省注〗用《论语》孔子答颜渊之言。〕"], "translation": "\n\n\t\t\t　　汉成帝鸿嘉二年（壬寅　公元前19年）\n\n\t\t\t　　春季，成帝前往云阳、甘泉。\n\n\t\t\t　　三月，博士举行大射礼时。有野鸡飞来，群集于庭院，经过台阶登上大堂鸣叫。而后，又飞集于太常、宗正、丞相、御史大夫、车骑将军官府，接着，又飞集于未央宫承明殿的屋顶上。车骑将军王音、待诏宠等上奏说：“天地之气，以类别互相呼应验证，向君王示警的变异，虽然甚为微小，但很显著。野鸡听觉敏锐，能最先听到雷声，因而《月令》用野鸡的鸣叫来记录节气。《书经》记载：高宗武丁祭成汤时，曾出现野鸡飞到鼎耳上鸣叫的不祥异象，而高宗坚守正道，从而消弭了灾祸，这是转祸为福的明显验证。而今，野鸡在博士举行典礼之日，经过台阶登堂，在万人瞩目之下，引起连日的惊怪，一直飞过三公之府，飞过太常、宗正等主持宗庙祭典和皇族事务的官署，然后入宫。野鸡的停留所告诫人们的内容，是深刻而切要的。虽然人们之间也常常互相告诫，但哪里能赶上这个呢！”而后，成帝派中常侍晁闳传诏询问王音说：“听说捕捉到的野鸡，很多羽毛都折断了，好象曾被抓住关过，莫非有人故意制造变异？”王音回答说：“陛下怎能说这种亡国的话！不知谁敢主谋策划这种奸巧的计策，诬蔑扰乱圣德到如此地步！圣上左右善阿谀的大有人在，不必等我王音再逢迎也已足够。公卿及以下，为保官位，人人自守，不敢说出一句正直的话。如果能让陛下觉悟，惧怕大祸就要降到身上，从而深责臣下，绳之以法，我王音会首先伏诛，岂有自我解脱的道理！陛下即位已十五年，没有继承皇位的嗣子，却天天驾车出游，干些有失德行的不道之举，在社会上流传，海内的传闻，更甚于京师。陛下外有微服出游的毛病，内有疾病缠身的忧愁，上天屡次降下灾异，希望人能改正过失，然而终至不改。上天尚且不能感动陛下，臣子又能企盼什么呢！只有直言极谏，等候处死，命在旦夕间而已。如有不测，我的老母都没有安生的地方，更何况皇太后，就更没有安全的处所了。到那时，高祖的天下该当托嘱给谁呢？陛下应当与贤能智慧之人磋商，象孔子所说那样，克制个人的俗望，恢复以礼治国的正道，以求天意保佑，太子降生，灾害变异也才会消失。”\n\n\t\t\t　　"}, {"original": "\n\n\t\t\t　　初，元帝俭约，渭陵不复徙民起邑；〖胡三省注〗注〗事见二十九卷元帝永光四年。复，扶又翻。〕帝起初陵，〖胡三省注〗注〗即延陵也。〕数年后，乐霸陵曲亭南，更营之。〖胡三省注〗注〗即新丰戏乡之地。关中记：昌陵，在霸城东二十里。乐，音洛。〕将作大匠解万年〖胡三省注〗注〗解，户买翻，姓也。《姓谱》：自晋唐叔虞食邑于解，今解县也。晋有解狐、解扬。〕使陈汤为奏，请为初陵徙民起邑，欲自以为功，求重赏。汤因自请先徙，冀得美田宅。上从其言，果起昌陵邑。〖胡三省注〗注〗为万年、汤得罪罢昌陵张本。〕\n\n\t\t\t　　夏，徙郡国豪杰赀五百万以上五千户于昌陵。\n\n\t\t\t　　五月，癸未，陨石于杜邮三。\n\n\t\t\t　　六月，立中山宪王孙云客为广德王。〖胡三省注〗注〗中山宪王福，靖王胜之玄孙也。地节元年，福薨，子怀王修嗣。五凤三年，修薨，无后。今立云客。〕\n\n\t\t\t　　是岁，城阳哀王云薨；无子，国除。〖胡三省注〗注〗城阳景王章传国十世，至云。〕\n\n\t\t\t　　", "husanxing_comment": ["〔〖胡三省注〗事见二十九卷元帝永光四年。复，扶又翻。〕", "〔〖胡三省注〗即延陵也。〕", "〔〖胡三省注〗即新丰戏乡之地。关中记：昌陵，在霸城东二十里。乐，音洛。〕", "〔〖胡三省注〗解，户买翻，姓也。《姓谱》：自晋唐叔虞食邑于解，今解县也。晋有解狐、解扬。〕", "〔〖胡三省注〗为万年、汤得罪罢昌陵张本。〕", "〔〖胡三省注〗中山宪王福，靖王胜之玄孙也。地节元年，福薨，子怀王修嗣。五凤三年，修薨，无后。今立云客。〕", "〔〖胡三省注〗城阳景王章传国十世，至云。〕"], "translation": "\n\n\t\t\t　　当初，汉元帝十分俭省节约，他的陵墓渭陵，不再让居民迁来，建立县邑。而成帝建筑他的初陵，经营数年后，又看上霸陵曲亭以南，就更改地点，重新营建。将作大匠解万年，让陈汤替他上奏，请求为成帝新建陵墓迁移居民，建立县邑，想以此为自己邀功，求得重赏。陈汤因而请求准许他最先搬迁，希图分到肥沃的田地和美好的住宅。皇上听从他们的建议，果然设立了昌陵邑。\n\n\t\t\t　　夏季，下令迁移郡国豪族资产在五百万以上的五千户，充实昌陵地区。\n\n\t\t\t　　五月，癸未（初六），杜邮坠落三颗陨石。\n\n\t\t\t　　六月，封中山宪王的孙子刘云客为广德王。\n\n\t\t\t　　本年，城阳王刘云去世，由于没有儿子，封国撤除。\n\n\t\t\t　　"}, {"original": "\n\n\t\t\t　　汉孝成皇帝　鸿嘉三年（癸卯　公元前18年）\n\n\t\t\t　　夏，四月，赦天下。\n\n\t\t\t　　大旱。\n\n\t\t\t　　王氏五侯争以奢侈相尚。成都侯商尝病，欲避暑，从上借明光宫。〖胡三省注〗注〗师古曰：黄图云：明光宫，在城内，近桂宫。〕后又穿长安城，引内沣水，〖胡三省注〗注〗《地理志》：丰水出鄠县东南，北流过上林苑，入渭。〕注第中大陂以行船，立羽盖，〖胡三省注〗注〗羽盖，编羽为之。〕张周帷，〖胡三省注〗注〗周帷，船之四周皆张帷。〕楫棹越歌。〖胡三省注〗注〗师古曰：楫、棹，皆所以行船也；令执楫棹人为越歌也。楫，谓棹之短者也，今吴、越之人谓之桡，音饶。越歌，为越之歌。〕上幸商第，见穿城引水，意恨，内衔之，未言；后微行出，过曲阳侯第，又见园中土山、渐台，象白虎殿。〖胡三省注〗注〗起土山、渐台，又为室屋象白虎殿也。〕于是上怒，以让车骑将军音。商、根兄弟欲自黥、劓以谢太后。上闻之，大怒，乃使尚书责问司隶校尉、京兆尹，知成都侯商等奢僭不轨，藏匿奸猾，皆阿纵，不举奏正法；二人顿首省户下。〖胡三省注〗注〗司隶校尉察三辅，京兆尹治京邑，而阿纵不举奏，故责之。省户，禁门也。〕又赐车骑将军音策书曰：“外家何甘乐祸败！〖胡三省注〗注〗师古曰：言此罪过，并身自为之。余谓言商等奢僭，必将得罪，何乃甘心为之以为乐也！乐，音洛。〕而欲自黥、劓，相戮辱于太后前，伤慈母之心，以危乱国家！外家宗族强，上一身浸弱日久，今将一施之，〖胡三省注〗注〗师古曰：行刑罚。〕君其召诸侯，令待府舍！”〖胡三省注〗注〗诸侯，指商、根等。师古曰：令总集音舍待诏命。〕是日，诏尚书奏文帝时诛将军薄昭故事。〖胡三省注〗注〗见十四卷文帝前十年。〕车骑将军音藉稿请罪，〖胡三省注〗注〗师古曰：自坐槀上，言待刑戮也。〕商、立、根皆负斧质谢，良久乃已。上特欲恐之，实无意诛也。\n\n\t\t\t　　", "husanxing_comment": ["〔〖胡三省注〗师古曰：黄图云：明光宫，在城内，近桂宫。〕", "〔〖胡三省注〗《地理志》：丰水出鄠县东南，北流过上林苑，入渭。〕", "〔〖胡三省注〗羽盖，编羽为之。〕", "〔〖胡三省注〗周帷，船之四周皆张帷。〕", "〔〖胡三省注〗师古曰：楫、棹，皆所以行船也；令执楫棹人为越歌也。楫，谓棹之短者也，今吴、越之人谓之桡，音饶。越歌，为越之歌。〕", "〔〖胡三省注〗起土山、渐台，又为室屋象白虎殿也。〕", "〔〖胡三省注〗司隶校尉察三辅，京兆尹治京邑，而阿纵不举奏，故责之。省户，禁门也。〕", "〔〖胡三省注〗师古曰：言此罪过，并身自为之。余谓言商等奢僭，必将得罪，何乃甘心为之以为乐也！乐，音洛。〕", "〔〖胡三省注〗师古曰：行刑罚。〕", "〔〖胡三省注〗诸侯，指商、根等。师古曰：令总集音舍待诏命。〕", "〔〖胡三省注〗见十四卷文帝前十年。〕", "〔〖胡三省注〗师古曰：自坐槀上，言待刑戮也。〕"], "translation": "\n\n\t\t\t　　汉成帝鸿嘉三年（癸卯　公元前18年）\n\n\t\t\t　　夏季，四月，大赦天下。\n\n\t\t\t　　大旱。\n\n\t\t\t　　王氏五侯竞相崇尚奢华。成都侯王商曾得病，想找个避暑的地方，就向皇上借用明光宫。后来，他又凿穿长安城墙，引来沣水，注入他家宅第中的大水池，使可以行船取乐。游船上树立羽毛华盖，四周全都张挂帷幔，还命令划船的人唱越歌。有一次，成帝到王商的府第，看见池水是穿城挖渠引来的，十分恼怒，但只含恨隐忍，没有说话。后来，成帝微服出行时，经过曲阳侯府第，看见园中修筑土山、渐台，模仿白虎殿，于是成帝大怒，用五侯僭越的罪行指责车骑将军王音。王商、王根兄弟十分恐慌，就想用在自己脸上刺字割鼻的办法，向太后谢罪。成帝听说后，更加怒不可遏，就派尚书去责问司隶校尉和京兆尹；明知成都侯王商等奢侈、僭越等种种不轨行为，甚至窝藏坏人，却都阿谀纵容，不举奏揭发，将他们绳之以法。司隶校尉和京兆尹两人在禁宫门外叩头请罪。成帝又给车骑将军王音下策书说：“外戚为什么自己甘愿犯罪从而败落呢？竟然打算给自己刺面割鼻，在太后面前摆出一副受戮辱的样子，大伤太后的慈母之心，从而危害搅乱国家。外戚宗族势力过强，朕在他们的包围熏染下，很长一段时间都软弱无所作为，今天我要对他们一一处罚。你立即把王商等人召到你那里，等待处理！”这天，成帝还诏令尚书，奏报汉文帝诛杀将军薄昭的旧事。车骑将军王音坐在草垫子上，请罪待刑。王商、王立、王根都背负刀斧和砧板，表示谢罪待刑。过了很久，此事才平息。成帝不过是要恐吓他们，实在并没有诛杀他们的意思。\n\n\t\t\t　　"}, {"original": "\n\n\t\t\t　　秋，八月，乙卯，孝景庙北阙灾。\n\n\t\t\t　　初，许皇后与班倢伃皆有宠于上。上尝游后庭，欲与倢伃同辇载，〖胡三省注〗注〗倢伃，音接于；下同。〕倢伃辞曰：“观古图画，贤圣之君皆有名臣在侧，三代末主乃有嬖妾。今欲同辇，得无近似之乎！”〖胡三省注〗注〗师古曰：嬖，爱也，音必计翻，又卑义翻。近，音巨靳翻。〕上善其言而止。太后闻之，喜曰：“古有樊姬，〖胡三省注〗注〗张晏曰：楚王好田，樊姬为不食禽兽之肉。按樊姬事楚庄王。〕今有班倢伃！”班倢伃进侍者李平得幸，亦为倢伃，赐姓曰卫。\n\n\t\t\t　　其后，上微行过阳阿主家，〖胡三省注〗注〗师古曰：阳阿，平原之县也。应劭曰：平原漯阴东南五十里，有阳阿乡，故县也。《考异》曰：五行志作“河阳主”，伶玄赵后外传及荀纪亦作“河阳”。外戚传颜师古注曰：阳阿，平原之县也。今俗书“阿”字作“河”，或为“河阳”，皆后人所妄改耳。今从之。〕悦歌舞者赵飞燕，〖胡三省注〗注〗师古曰：以其体轻，故曰飞燕。〕召入宫，大幸；有女弟，复召入，姿性尤醲粹，左右见之，皆啧啧嗟赏。〖胡三省注〗注〗啧啧，众口称羡而作声也；音侧革翻。〕有宣帝时披香博士淖方成在帝后，唾曰：“此祸水也，灭火必矣！”姊、弟俱为倢伃，贵倾后宫。许皇后、班倢伃皆失宠。于是赵飞燕谮告许皇后、班倢伃挟媚道，〖胡三省注〗注〗妇人挟媚道者，蛊诅他人，求己亲媚。〕祝诅后宫，詈及主上。\n\n\t\t\t　　冬，十一月，甲寅，许后废处昭台宫，〖胡三省注〗注〗师古曰：宫在上林苑中。处，昌吕翻。〕后姊谒等皆诛死，亲属归故郡。〖胡三省注〗注〗后姊谒，为平安刚侯夫人。许氏，本山阳人也。〕考问班倢伃，倢伃对曰：“妾闻‘死生有命，富贵在天。’〖胡三省注〗注〗《论语》载子夏答司马牛之言。〕修正尚未蒙福，为邪欲以何望！使鬼神有知，不受不臣之愬；〖胡三省注〗注〗师古曰：祝诅主上，是不臣也。〖按〗愬，同“诉”。〕如其无知，诉之何益！故不为也。”上善其对，赦之，赐黄金百斤。赵氏姊、弟骄妒，倢伃恐久见危，乃求共养太后于长信宫。〖胡三省注〗注〗师古曰：共，音居用翻。养，音弋向翻。宫阁记：长信殿，在长乐宫，太后常居之。〕上许焉。\n\n\t\t\t　　广汉男子郑躬等六十余人攻官寺，篡囚徒，盗库兵；自称山君。〖胡三省注〗注〗广汉郡，高帝分蜀郡置，属益州。师古曰：逆取曰篡。《风俗通》：寺，司也。诸官府所止皆曰寺。〕\n\n\n\t\t\t　　", "husanxing_comment": ["〔〖胡三省注〗倢伃，音接于；下同。〕", "〔〖胡三省注〗师古曰：嬖，爱也，音必计翻，又卑义翻。近，音巨靳翻。〕", "〔〖胡三省注〗张晏曰：楚王好田，樊姬为不食禽兽之肉。按樊姬事楚庄王。〕", "〔〖胡三省注〗师古曰：阳阿，平原之县也。应劭曰：平原漯阴东南五十里，有阳阿乡，故县也。《考异》曰：五行志作“河阳主”，伶玄赵后外传及荀纪亦作“河阳”。外戚传颜师古注曰：阳阿，平原之县也。今俗书“阿”字作“河”，或为“河阳”，皆后人所妄改耳。今从之。〕", "〔〖胡三省注〗师古曰：以其体轻，故曰飞燕。〕", "〔〖胡三省注〗啧啧，众口称羡而作声也；音侧革翻。〕", "〔〖胡三省注〗妇人挟媚道者，蛊诅他人，求己亲媚。〕", "〔〖胡三省注〗师古曰：宫在上林苑中。处，昌吕翻。〕", "〔〖胡三省注〗后姊谒，为平安刚侯夫人。许氏，本山阳人也。〕", "〔〖胡三省注〗《论语》载子夏答司马牛之言。〕", "〔〖胡三省注〗师古曰：祝诅主上，是不臣也。〖按〗愬，同“诉”。〕", "〔〖胡三省注〗师古曰：共，音居用翻。养，音弋向翻。宫阁记：长信殿，在长乐宫，太后常居之。〕", "〔〖胡三省注〗广汉郡，高帝分蜀郡置，属益州。师古曰：逆取曰篡。《风俗通》：寺，司也。诸官府所止皆曰寺。〕"], "translation": "\n\n\t\t\t　　秋季，八月，乙卯（十五日），孝景帝祭庙北门失火。\n\n\t\t\t　　最初，许皇后与班婕妤都受成帝宠爱。有一次，成帝在后宫庭院游玩，想跟班婕妤同乘一辆车，班婕妤推辞说：“我观看古代的图画，圣贤的君王身旁，都跟随着名臣，而三代末世的君王身旁，才有宠妾。现在陛下想让我同车，是不是有些相似呢！”成帝对她的回答很赞赏，也就不再勉强。太后听说了，高兴地说：“古代有樊姬，今天有班婕妤！”班婕妤把侍者李平进献成帝，李平受到宠幸，也被封为婕妤，赐姓“卫”。\n\n\t\t\t　　此后，成帝微服出行，到阳阿公主的家，喜欢上公主家的歌舞女赵飞燕，把她召入宫中，大加宠爱。赵飞燕有个妹妹，也被召入宫，姿容特别美艳，毫无瑕疵。成帝左右的人看见她，都惊叹赞赏。有位汉宣帝时的披香博士淖方成，当时正站在成帝身后，却唾口水说：“这是祸水呀，定会扑灭汉王朝之火！”赵飞燕姐妹俩都被封为婕妤，一时尊贵荣宠，压倒后宫。许皇后、班婕妤都失宠了。于是赵飞燕向成帝进谗言说，许皇后、班婕妤用妖术诅咒后宫得宠的美人，甚至连皇上都骂到了。\n\n\t\t\t　　冬季，十一月，甲寅（十六日），许后被废，迁居昭台宫。许后的姐姐许谒等人全被诛杀，许后的亲属被逐归原郡。审讯班婕妤时，班婕妤回答说：“我听说‘死生有命，富贵在天’。我修行持正，尚且没有享到幸福，如果做邪的事，就更不用想有好结果了。假使鬼神有知，不会听取诅咒主上的恶诉；假使鬼神无知，向鬼神诉说又有什么用呢？所以用妖术诅咒之事，我不会做的。”成帝认为她说的有道理，就赦免了她，并赐黄金百斤。赵氏姐妹骄横妒嫉，班婕妤怕时间长了，终为所害，就请求到长信宫侍奉太后。皇上予以批准。\n\n\t\t\t　　广汉男子郑躬等六十余人，攻打官府，劫走囚犯，盗取军械库兵器。郑躬自称山君。\n\n\t\t\t　　"}, {"original": "\n\n\t\t\t　　汉孝成皇帝　鸿嘉四年（甲辰　公元前17年）\n\n\t\t\t　　秋，勃海、清河、信都河水湓溢，〖胡三省注〗注〗勃海，唐沧、景州。清河，唐贝州。信都，唐冀州。师古曰：湓，涌也；音普顿翻。〕灌县、邑三十一，败官亭、民舍四万余所。平陵李寻等奏言：“议者常欲求索九河故迹而穿之。今因其自决，可且勿塞，以观水势；河欲居之，当稍自成川，跳出沙土。然后顺天心而图之，必有成功，而用财力寡。”于是遂止不塞。朝臣数言百姓可哀，上遣使者处业振赡之。〖胡三省注〗注〗师古曰：处业，谓安处之，使得居业。数，所角翻。处昌吕翻。〕\n\n\t\t\t　　广汉郑躬等党与浸广，犯历四县，众且万人；州郡不能制。冬，以河东都尉赵护为广汉太守，发郡中及蜀郡合三万人击之，或相捕斩除罪；旬月平。迁护为执金吾，赐黄金百斤。\n\n\t\t\t　　是岁，平阿安侯王谭薨。上悔废谭使不辅政而薨也，乃复成都侯商以特进领城门兵，置幕府，得举吏如将军。〖胡三省注〗注〗汉制，列将军置幕府，得举吏。〕\n\n\t\t\t　　魏郡杜邺时为郎，素善车骑将军音，见音前与平阿侯有隙，即说音曰：“夫戚而不见殊，孰能无怨！〖胡三省注〗注〗师古曰：戚，近也。殊，谓异于疏也。说，输芮翻。〕昔秦伯有千乘之国而不能容其母弟，〖胡三省注〗注〗师古曰：秦景公母弟公子针有宠于其父桓公。景公立，针惧而奔晋。事在昭元年。故经书“秦伯之弟针出奔晋”，传曰：称弟，罪秦伯也。〕《春秋》讥焉。周、召则不然，〖胡三省注〗注〗师古曰：言周公、召公无私怨也。余谓不然者，不为秦伯之为也。召，读曰邵。〕忠以相辅，义以相匡，同己之亲，等己之尊，不以圣德独兼国宠，又不为长专受荣任，分职于陕，并为弼疑，〖胡三省注〗注〗师古曰：分职于陕，谓自陕以东周公主之，自陕以西召公主之。陕，即今陕州县也；音式冉翻。而说者妄云分陕是颍川郟县，谬矣。弼疑，谓左辅、右弼、前疑、后丞也。余按字书，陕从两“入”，郟从两“人”，人自不考耳。为，于伪翻。长，知两翻。〕故内无感恨之隙，外无侵侮之羞，俱享天祐，两荷高名者，盖以此也。〖胡三省注〗注〗荷，下可翻。〖按〗此“下”，音赫。〕窃见成都侯以特进领城门兵，复有诏得举吏如五府，〖胡三省注〗注〗丞相，御史及车骑、左、右将军府也。复，扶又翻。〕此明诏所欲宠也。将军宜承顺圣意，加异往时，每事凡议，必与及之。发于至诚，则孰不说谕！”〖胡三省注〗注〗师古曰：言皆出于至诚，彼必和说，无忧乖异也。说，读曰悦。〕音甚嘉其言，由是与成都侯商亲密。二人皆重邺。\n\n\t\t\t　　", "husanxing_comment": ["〔〖胡三省注〗勃海，唐沧、景州。清河，唐贝州。信都，唐冀州。师古曰：湓，涌也；音普顿翻。〕", "〔〖胡三省注〗师古曰：处业，谓安处之，使得居业。数，所角翻。处昌吕翻。〕", "〔〖胡三省注〗汉制，列将军置幕府，得举吏。〕", "〔〖胡三省注〗师古曰：戚，近也。殊，谓异于疏也。说，输芮翻。〕", "〔〖胡三省注〗师古曰：秦景公母弟公子针有宠于其父桓公。景公立，针惧而奔晋。事在昭元年。故经书“秦伯之弟针出奔晋”，传曰：称弟，罪秦伯也。〕", "〔〖胡三省注〗师古曰：言周公、召公无私怨也。余谓不然者，不为秦伯之为也。召，读曰邵。〕", "〔〖胡三省注〗师古曰：分职于陕，谓自陕以东周公主之，自陕以西召公主之。陕，即今陕州县也；音式冉翻。而说者妄云分陕是颍川郟县，谬矣。弼疑，谓左辅、右弼、前疑、后丞也。余按字书，陕从两“入”，郟从两“人”，人自不考耳。为，于伪翻。长，知两翻。〕", "〔〖胡三省注〗荷，下可翻。〖按〗此“下”，音赫。〕", "〔〖胡三省注〗丞相，御史及车骑、左、右将军府也。复，扶又翻。〕", "〔〖胡三省注〗师古曰：言皆出于至诚，彼必和说，无忧乖异也。说，读曰悦。〕"], "translation": "\n\n\t\t\t　　汉成帝鸿嘉四年（甲辰　公元前17年）\n\n\t\t\t　　秋季，黄河在勃海、清河、信都泛滥成灾，淹没三十一个县、邑，冲毁官亭、民房四万余所。平陵人李寻上奏说：“讨论治河之策的人，总想寻找九河故道，按照故道挖掘治理。而今趁着黄河自己决口，可以暂时不堵塞缺口，以观察水的走势，要想让黄河有固定的水道，就应当让它自己逐渐形成河川，再沿河川挑出河床的沙土。然后按照上天的意愿加以规划治理，必能取得成功，而且所用财力、人力都可节省。”于是就停下来，不堵塞黄河缺口。朝臣屡次提出灾区百姓处境悲惨，成帝派使者安置赈济灾区百姓。\n\n\t\t\t　　广汉郑躬的党羽日益增加，势力范围愈来愈广，曾攻击四个县，人众将近万人，州郡也镇压不住。冬季，朝廷任命河东都尉赵护为广汉太守，征发广汉郡及蜀郡兵共三万人，攻击郑躬。有贼人互相捕捉斩杀，官府赦免其罪。不到一个月，叛乱平息。擢升赵护为执金吾，赐黄金百斤。\n\n\t\t\t　　这年，平阿侯王谭去世。成帝后悔弃置王谭，使他没有担任辅政大臣就去世了。于是再次任用成都侯王商，让他以特进身份主管城门兵，设置幕府，使他与将军同样有举荐官吏的权力。\n\n\t\t\t　　魏郡人杜邺，当时官职为郎，他一向与车骑将军王音要好，见王音从前与平阿侯有嫌隙，就劝王音说：“亲人之间不应该疏远，谁能没有点怨恨呢？从前秦景公拥有千乘战车那么强大的国家，却容不下自己的同母胞弟，《春秋》因此而讥刺他。周公、召公则不然，忠心为国而互相辅助，深明大义而互相匡扶。相互间，把对方当作自身一样亲密和尊重。不因自己德高望重，而独享国家的荣宠；又不因自己年长，而专揽所有显要的职务。将国家从陕地划开，分别主持，二人同为天子的左辅右弼。因此内无遗憾怨恨的嫌隙，外无遭受抨击侮辱的羞耻，同享上天的福佑，也同时负有高名的原因，就在于此吧。我看成都侯王商，以特进的身份主管城门兵，皇上还下诏，使他一如五府有举荐官吏的职权。诏书的意思十分明显，说明圣上一定要对他格外宠信。将军应该禀承顺从圣上的旨意，加倍改变过去的作法，每件政事，凡有建议奏章，都必与王商磋商。只要发自内心的至诚，则谁又会不高兴呢！”王音非常赞许他的看法，从此与成都侯王商亲密。两人都很看重杜邺。\n\n\t\t\t　　"}, {"original": "\n\n\t\t\t　　汉孝成皇帝　永始元年（乙巳　公元前16年）\n\n\t\t\t　　春，正月，癸丑，太官凌室火。〖胡三省注〗注〗师古曰：凌室，藏冰之室。凌，音力证翻，又音陵。〕戊午，戾后园南阙火。〖胡三省注〗注〗《考异》曰：五行志及荀纪二“火”皆作“灾”，今从《汉书》。〕\n\n\t\t\t　　上欲立赵倢伃为皇后，皇太后嫌其所出微甚，难之。太后姊子淳于长为侍中，数往来通语东宫；岁余，乃得太后指，许之。\n\n\t\t\t　　夏，四月，乙亥，上先封倢伃父临为成阳侯。〖胡三省注〗注〗恩泽侯表，成阳侯食邑于汝南新息。〕谏大夫河间刘辅上书，〖胡三省注〗注〗《汉书》：刘辅，河间宗室。〕言：“昔武王、周公，承顺天地以飨鱼、鸟之瑞，然犹君臣祗惧，动色相戒。〖胡三省注〗注〗今文《尚书》泰誓曰：白鱼入于王舟；有火复于王屋，流为乌。周公曰：“复哉！复哉！”〕况于季世，不蒙继嗣之福，屡受威怒之异者虖！〖胡三省注〗注〗威怒，谓皇天降威震怒也。虖，古乎字。〕虽夙夜自责，改过易行，畏天命，念祖业，妙选有德之世，考卜窈窕之女，〖胡三省注〗注〗郑玄曰：考，犹稽也。师古曰：窈窕，幽闲也。〕以承宗庙，顺神祗心，塞天下望，子孙之祥犹恐晚暮！今乃触情纵欲，倾于卑贱之女，欲以母天下，不畏于天，不愧于人，惑莫大焉！里语曰：‘腐木不可以为柱；人婢不可以为主。’〖胡三省注〗注〗《考异》曰：刘辅传云：“腐木不可以为柱；卑人不可以为主。”荀纪“柱”作“珪”，“卑人”作“人婢”。今“柱”从《汉书》；“人婢”从荀纪。〕天人之所不予，必有祸而无福，市道皆共知之，〖胡三省注〗注〗师古曰：市道，市中之道也；一曰市人及行于道路者也。予，读曰与。〕朝廷莫肯壹言。臣窃伤心，不敢不尽死！”书奏，上使侍御史收缚辅，系掖庭秘狱，〖胡三省注〗注〗师古曰：汉旧仪：掖庭诏狱，令、丞，宦者为之，主理妇人、女官也。〕群臣莫知其故。于是左将军辛庆忌、右将军廉褒、光禄勋琅邪师丹、太中大夫谷永〖胡三省注〗注〗四人皆中朝官。〕俱上书曰：“窃见刘辅前以县令求见，擢为谏大夫，〖胡三省注〗注〗辅以襄贲令上书言得失，召见，擢谏大夫。襄贲，东海县也。贲，音肥。〕此其言必有卓诡切至当圣心者，故得拔至于此；旬月之间，收下秘狱。臣等愚以为辅幸得托公族之亲，在谏臣之列，新从下土来，未知朝廷体，独触忌讳，不足深过。〖胡三省注〗注〗过，犹罪也。〕小罪宜隐忍而已，如有大恶，宜暴治理官，与众共之。〖胡三省注〗注〗理官，谓廷尉也。师古曰：令众人知其罪状而罚之。暴，显示也。显示其罪，使理官治之。〕今天心未豫，〖胡三省注〗注〗张晏曰：豫，悦豫也。〕灾异屡降，水旱迭臻，方当隆宽广问，褒直尽下之时也，而行惨急之诛于谏争之臣，〖胡三省注〗注〗争，读曰诤。〕震惊群下，失忠直心。假令辅不坐直言，所坐不著，〖胡三省注〗注〗师古曰：著，明也。〕天下不可户晓。〖胡三省注〗注〗师古曰：言不可家家晓谕之也。〕同姓近臣，本以言显，其于治亲养忠之义，诚不宜幽囚于掖庭狱。公卿以下，见陛下进用辅亟而折伤之暴，人有惧心，精锐销耎，〖胡三省注〗注〗师古曰：人人皆惧也。苏林曰：耎，弱也。师古曰：耎，音乃乱翻，又乳兗翻。〕莫敢尽节正言，非所以昭有虞之听，〖胡三省注〗注〗师古曰：舜有敢谏之鼓，故言有虞之听也；一曰：谓达四聪也。〕广德美之风！臣等窃深伤之，惟陛下留神省察！”上乃徙系辅共工狱，〖胡三省注〗注〗苏林曰：考工也。师古曰：少府之属官，亦有诏狱。共，读与龚同。〕减死罪一等，论为鬼薪。〖胡三省注〗注〗应劭曰：取薪给宗庙为鬼薪，三岁刑也。〕\n\n\t\t\t　　", "husanxing_comment": ["〔〖胡三省注〗师古曰：凌室，藏冰之室。凌，音力证翻，又音陵。〕", "〔〖胡三省注〗《考异》曰：五行志及荀纪二“火”皆作“灾”，今从《汉书》。〕", "〔〖胡三省注〗恩泽侯表，成阳侯食邑于汝南新息。〕", "〔〖胡三省注〗《汉书》：刘辅，河间宗室。〕", "〔〖胡三省注〗今文《尚书》泰誓曰：白鱼入于王舟；有火复于王屋，流为乌。周公曰：“复哉！复哉！”〕", "〔〖胡三省注〗威怒，谓皇天降威震怒也。虖，古乎字。〕", "〔〖胡三省注〗郑玄曰：考，犹稽也。师古曰：窈窕，幽闲也。〕", "〔〖胡三省注〗《考异》曰：刘辅传云：“腐木不可以为柱；卑人不可以为主。”荀纪“柱”作“珪”，“卑人”作“人婢”。今“柱”从《汉书》；“人婢”从荀纪。〕", "〔〖胡三省注〗师古曰：市道，市中之道也；一曰市人及行于道路者也。予，读曰与。〕", "〔〖胡三省注〗师古曰：汉旧仪：掖庭诏狱，令、丞，宦者为之，主理妇人、女官也。〕", "〔〖胡三省注〗四人皆中朝官。〕", "〔〖胡三省注〗辅以襄贲令上书言得失，召见，擢谏大夫。襄贲，东海县也。贲，音肥。〕", "〔〖胡三省注〗过，犹罪也。〕", "〔〖胡三省注〗理官，谓廷尉也。师古曰：令众人知其罪状而罚之。暴，显示也。显示其罪，使理官治之。〕", "〔〖胡三省注〗张晏曰：豫，悦豫也。〕", "〔〖胡三省注〗争，读曰诤。〕", "〔〖胡三省注〗师古曰：著，明也。〕", "〔〖胡三省注〗师古曰：言不可家家晓谕之也。〕", "〔〖胡三省注〗师古曰：人人皆惧也。苏林曰：耎，弱也。师古曰：耎，音乃乱翻，又乳兗翻。〕", "〔〖胡三省注〗师古曰：舜有敢谏之鼓，故言有虞之听也；一曰：谓达四聪也。〕", "〔〖胡三省注〗苏林曰：考工也。师古曰：少府之属官，亦有诏狱。共，读与龚同。〕", "〔〖胡三省注〗应劭曰：取薪给宗庙为鬼薪，三岁刑也。〕"], "translation": "\n\n\t\t\t　　汉成帝永始元年（乙巳　公元前16年）\n\n\t\t\t　　春季，正月，癸丑（二十二日），太官冰室发生火灾。戊午（二十七日），戾后陵园南门发生火灾。\n\n\t\t\t　　成帝想封赵飞燕为皇后，但皇太后嫌她出身太微贱，从中阻拦。太后姐姐的儿子淳于长任侍中，多次往来于东宫，为成帝传话。经过一年多，才得到太后的旨意，予以允许。\n\n\t\t\t　　夏季，四月，乙亥（十五日），成帝先封赵飞燕的父亲赵临为成阳侯。谏大夫、河间人刘辅上书说：“往昔武王、周公承顺天地，因而有白鱼入王舟、火焰变乌鸦的祥瑞，然而君臣仍然心怀恭敬和恐惧，脸为变色，互相戒勉。何况现在正处末世，没有太子降生的福气，却屡次遭受上天降威震怒的变异呢！虽然日夜自责检讨，改过易行，敬畏天命，思念祖宗大业，精选品德高尚的家族，从中稽考挑选窈窕淑女，以承奉宗庙，顺从神灵之心，满足天下人的希望，然而要想有生子生孙的福气，仍然恐怕太晚！可是陛下现在却放纵情欲，倾心迷恋卑贱之女，想让这样的女子作天下之母，既不畏于天，又不愧于人，陛下的迷惑，没有比现在更大的了！俚语说：‘腐木不可用做梁柱，婢女不可成为主人。’上天和人民都不赞成的事情，必然有祸而无福，这是街市小民和路人都懂得的道理，朝廷却没有人肯说一句话，我为此痛心，不敢不冒死劝谏。”奏章上去后，成帝派侍御史逮捕了刘辅，囚禁在宫廷秘密监狱里。群臣都不知道他被捕的原因。当时左将军辛庆忌、右将军廉褒、光禄勋琅邪人师丹、太中大夫谷永，都上书说：“我们看到刘辅从前以县令的身份求见陛下，被陛下擢升为谏大夫，这说明他的话必具卓异的见识，正好深合圣心，所以才能够被提拔到这样的地位。不到一个月的时间，却突然被逮捕，关押在秘密监狱。我们愚昧地认为，刘辅有幸为皇族宗亲之一，位列谏臣。他新近才从下面的县邑来到，不懂朝廷规矩，独自触犯了陛下的忌讳，不足以深加追究。若是小罪，陛下还是应该隐忍一下；如有大罪，就应公开揭露，让司法官吏去查办，使大家都知道他的罪恶。现在天心不悦，屡降灾异，水旱迭至。正处在应该施恩宽容，广求建议，褒奖直言，使臣下尽言的时候，却对谏诤之臣施以惨痛激烈的处罚，使群臣震惊，丧失尽忠直言之心。假如刘辅不是因直言获罪，罪名又不公布，那么就不能使天下家喻户晓。刘辅是同姓近臣，本因直言而获显达，从管理亲族、培养忠良的意义上说，实在不该把他幽禁在宫廷监狱。公卿及以下官员，见陛下很快地擢升任用刘辅，又迅速加以摧折，人人怀有恐惧之心，精气顿销，锐气减弱，不敢为国尽忠直言了。这就不能显示出陛下具有虞舜倾听直谏的贤德，也不能推广美好的道德风范。我们深深为此痛心，希望陛下留意考察！”成帝于是把刘辅转移到共工狱，减免死罪，判处做三年苦工的“鬼薪”徒刑。\n\n\t\t\t　　"}, {"original": "\n\n\t\t\t　　初，太后兄弟八人，独弟曼早死，不侯；〖胡三省注〗注〗凤嗣父爵阳平侯。崇安成侯庶弟五人，同日封，谓之五侯。八人之中，独曼不侯。〕太后怜之。曼寡妇渠供养东宫，子莽幼孤，不及等比，〖胡三省注〗注〗师古曰：比，音必寐翻；余谓当音毗至翻。〕其群兄弟皆将军、五侯子，乘时侈靡，〖胡三省注〗注〗师古曰：乘，因也，因富贵之时。〕以舆马声色佚游相高。〖胡三省注〗注〗师古曰：佚，与逸同。〕莽因折节为恭俭，勤身博学，被服如儒生；〖胡三省注〗注〗师古曰：被，音皮义翻。〕事母及寡嫂，养孤兄子，行甚敕备；〖胡三省注〗注〗莽兄永早死，有子光。〕又外交英俊，内事诸父，曲有礼意。大将军凤病，莽侍疾，亲尝药，〖胡三省注〗注〗郑玄曰：尝药，度其所堪。〕乱首垢面，不解衣带连月。凤且死，以托太后及帝，拜为黄门郎，〖胡三省注〗注〗汉旧仪曰：黄门郎，属黄门令，日暮入对青琐门拜，名曰夕郎。董巴曰：禁门曰黄闼。〕迁射声校尉。久之，叔父成都侯商上书，愿分户邑以封莽。长乐少府戴崇、〖胡三省注〗注〗《姓谱》：戴，宋戴公之后；一曰：宋灭戴，子孙以国为氏。〕侍中金涉、中郎陈汤等皆当世名士，咸为莽言，上由是贤莽，太后又数以为言。五月，乙未，封莽为新都侯，〖胡三省注〗注〗莽传以南阳新野之都乡为新都侯国。〕迁骑都尉、光禄大夫、侍中。宿卫谨敕，爵位益尊，节操愈谦，散舆马、衣裘振施宾客，〖胡三省注〗注〗师古曰：振，举也。施，式智翻。〕家无所余；收赡名士，交结将、相、卿、大夫甚众。故在位者更推荐之，游者为之谈说，虚誉隆洽，倾其诸父矣。〖胡三省注〗注〗隆，盛也。洽，渐浃也，周遍也。〕敢为激发之行，处之不惭恧。〖胡三省注〗注〗师古曰：激，急动。恧，愧也。恧，音女六翻。〕尝私买侍婢，昆弟或颇闻知，莽因曰：“后将军朱子元无子，〖胡三省注〗注〗朱博，字子元。〕莽闻此儿种宜子，为买之”。〖胡三省注〗注〗师古曰：此儿，谓所买婢也。种，章勇翻。〕即日以婢奉朱博。其匿情求名如此！〖胡三省注〗注〗王莽事始此。〕\n\n\t\t\t　　", "husanxing_comment": ["〔〖胡三省注〗凤嗣父爵阳平侯。崇安成侯庶弟五人，同日封，谓之五侯。八人之中，独曼不侯。〕", "〔〖胡三省注〗师古曰：比，音必寐翻；余谓当音毗至翻。〕", "〔〖胡三省注〗师古曰：乘，因也，因富贵之时。〕", "〔〖胡三省注〗师古曰：佚，与逸同。〕", "〔〖胡三省注〗师古曰：被，音皮义翻。〕", "〔〖胡三省注〗莽兄永早死，有子光。〕", "〔〖胡三省注〗郑玄曰：尝药，度其所堪。〕", "〔〖胡三省注〗汉旧仪曰：黄门郎，属黄门令，日暮入对青琐门拜，名曰夕郎。董巴曰：禁门曰黄闼。〕", "〔〖胡三省注〗《姓谱》：戴，宋戴公之后；一曰：宋灭戴，子孙以国为氏。〕", "〔〖胡三省注〗莽传以南阳新野之都乡为新都侯国。〕", "〔〖胡三省注〗师古曰：振，举也。施，式智翻。〕", "〔〖胡三省注〗隆，盛也。洽，渐浃也，周遍也。〕", "〔〖胡三省注〗师古曰：激，急动。恧，愧也。恧，音女六翻。〕", "〔〖胡三省注〗朱博，字子元。〕", "〔〖胡三省注〗师古曰：此儿，谓所买婢也。种，章勇翻。〕", "〔〖胡三省注〗王莽事始此。〕"], "translation": "\n\n\t\t\t　　最初，太后有兄弟八人，唯独弟弟王曼早死，没有封侯。太后怜惜他，把王曼的遗孀渠供养在东宫。王曼的儿子王莽，从小成孤儿，不能与其他人相比。那些兄弟的父亲都是将军、王侯，可以凭父亲当时的地位恣意奢华，在车马声色放荡游乐方面互相竞赛。而王莽是屈己下人，态度谦恭，勤学苦修，学识渊博，穿着像儒生。侍奉母亲跟寡嫂，抚养亡兄的孤儿，十分尽心周到。同时，在外结交的都是些俊杰之士，在内对待诸位伯父叔父，能委曲迁就，礼敬有加。大将军王凤病重时，王莽侍候他，亲口尝药，一连几个月都不能解衣入睡，因而蓬头垢面。王凤将死时，把王莽托付给太后及成帝，王莽因此被封为黄门郎，以后又升任射声校尉。很久以后，叔父成都侯王商上书，表示愿分出自己封地上的土地和百姓，请求皇上封给王莽。长乐少府戴崇、侍中金涉、中郎陈汤等，都是当代名士，也都为王莽美言。成帝因而认为王莽贤能，太后又屡次以此嘱咐成帝。五月，乙未（初六），封王莽为新都侯，升为骑都尉、光禄大夫、侍中。王莽在宫廷服务谨慎尽心，爵位越尊贵，他的礼节操守越谦恭。他把自己的车马、衣物、皮裘周济给门下宾客，而自己却家无余财。他收罗赡养名士，结交很多将、相、卿、大夫。因而在位的官员轮番向皇帝推荐他，善游说的人也为他到处宣传，虚假不实的声誉隆盛无比，压过了他的诸位伯父叔父。他敢于做违俗立异的事情，而又安然处之，毫无愧色。王莽曾私下买了一个婢女，兄弟中有人听说了，王莽于是辩解：“后将军朱子元没有儿子，我听说此女有宜男相。”当天就把婢女奉送给朱博。他就是这样隐匿真情博取名声！\n\n\t\t\t　　"}, {"original": "\n\n\t\t\t　　六月，丙寅，立皇后赵氏，大赦天下。\n\n\t\t\t　　皇后既立，宠少衰。而其女弟绝幸，为昭仪，居昭阳舍，其中庭彤朱而殿上髹漆；〖胡三省注〗注〗师古曰：以漆漆物谓之髹，音许求翻，又许昭翻。今关东俗，器物一再著漆者谓之捎漆；捎，即髹声之转重耳。“髹”，字或作“摅”，音义亦与髹同。今关西俗云黑髹盘、朱髹盘，其音如此。两义并通。毛晃曰：髹，赤黑漆。〕切皆铜沓，黄金涂；〖胡三省注〗注〗师古曰：切，门限也；音千结翻。沓，冒其头也。涂以金，涂铜上也。沓，音他合翻。〕白玉阶；〖胡三省注〗注〗师古曰：阶，所由升殿陛也。〕壁带往往为黄金釭，函蓝田璧、明珠、翠羽饰之。〖胡三省注〗注〗服虔曰：釭，壁中之横带也。晋灼曰：以金环饰之也。师古曰：壁带，壁之横木露出如带者也，于壁带之中往往以金为釭，若车釭之形也。其釭中，著玉璧、明珠、翠羽耳。蓝田，山名，出美玉。釭，音工；流俗读之音江，非也。〕自后宫未尝有焉。赵后居别馆，多通侍郎、宫奴多子者。〖胡三省注〗注〗侍郎，郎之得出入禁中者。宫奴，有罪没为宫奴，给使宫中者。〕昭仪尝谓帝曰：“妾姊性刚，有如为人构陷，则赵氏无种矣！”因泣下悽恻。帝信之，有白后奸状者，帝辄杀之。由是后公为淫恣，无敢言者，然卒无子。\n\n\t\t\t　　光禄大夫刘向以为王教由内及外，自近者始，〖胡三省注〗注〗诗大序：关睢，后妃之德也，风之始也，所以风天下而正夫妇也，故曰正始之道，王化之基。〕于是采取诗书所载贤妃、贞妇兴国显家及孽嬖乱亡者，〖胡三省注〗注〗师古曰：孽，庶也。嬖，爱也。〕序次为《列女传》，凡八篇，及采传记行事，著《新序》《说苑》，凡五十篇，奏之，数上疏言得失，陈法戒。书数十上，以助观览，补遗阙。上虽不能尽用，然内嘉其言，常嗟叹之。\n\n\t\t\t　　", "husanxing_comment": ["〔〖胡三省注〗师古曰：以漆漆物谓之髹，音许求翻，又许昭翻。今关东俗，器物一再著漆者谓之捎漆；捎，即髹声之转重耳。“髹”，字或作“摅”，音义亦与髹同。今关西俗云黑髹盘、朱髹盘，其音如此。两义并通。毛晃曰：髹，赤黑漆。〕", "〔〖胡三省注〗师古曰：切，门限也；音千结翻。沓，冒其头也。涂以金，涂铜上也。沓，音他合翻。〕", "〔〖胡三省注〗师古曰：阶，所由升殿陛也。〕", "〔〖胡三省注〗服虔曰：釭，壁中之横带也。晋灼曰：以金环饰之也。师古曰：壁带，壁之横木露出如带者也，于壁带之中往往以金为釭，若车釭之形也。其釭中，著玉璧、明珠、翠羽耳。蓝田，山名，出美玉。釭，音工；流俗读之音江，非也。〕", "〔〖胡三省注〗侍郎，郎之得出入禁中者。宫奴，有罪没为宫奴，给使宫中者。〕", "〔〖胡三省注〗诗大序：关睢，后妃之德也，风之始也，所以风天下而正夫妇也，故曰正始之道，王化之基。〕", "〔〖胡三省注〗师古曰：孽，庶也。嬖，爱也。〕"], "translation": "\n\n\t\t\t　　六月，丙寅（七日），成帝封赵飞燕为皇后，大赦天下。\n\n\t\t\t　　赵飞燕当上皇后以后，成帝对她的宠爱稍有衰退。而她的妹妹却受宠空前，被封为昭仪，赐住昭阳舍，居处中庭全用朱红色，而殿上则漆成黑色。门限全用铜包，再涂以黄金。台阶用白玉雕成。屋内墙壁上带状的横木，处处嵌有黄金环，环内镶上蓝田玉璧、明珠、翠羽来装饰。其奢华是后宫从来没有过的。赵皇后居住在另外一个宫殿，屡次跟多子的侍郎、宫奴私通。赵昭仪曾对成帝说：“我姐姐性格刚烈，假如被人构陷，则我们赵氏就要绝种了！”趁势哭得十分凄恻。成帝相信了她的话，有报告皇后奸情的人，成帝就把他杀死。从此，赵皇后公然恣意宣淫，没有人敢报告了，然而始终不生孩子。\n\n\t\t\t　　光禄大夫刘向认为，国家的道德风化教育，应该由内及外，先从皇帝身边的人开始。于是摘录《诗经》、《书经》所记载的贤妃、贞妇使国家振兴、家族显达的事迹，以及君王因宠爱嫔妃，造成天下大乱、国家灭亡的故事，按次序，编成《列女传》，共八篇；并采录传、记、行事，著《新序》、《说苑》共五十篇。书成，奏请成帝阅览。他还屡次上书，谈论国家政治得失，陈述应当效法或鉴戒的史事。前后上书数十次，想帮助天子观察政事，补救错误和遗漏。成帝对他的建议，虽不能都采用，但内心却很赞同，常感叹不已。\n\n\t\t\t　　"}, {"original": "\n\n\t\t\t　　昌陵制度奢泰，久而不成。\n\n\t\t\t　　刘向上疏曰：\n\n\t\t\t　　“臣闻王者必通三统，〖胡三省注〗注〗应劭曰：“二王之后与己为三统也。孟康曰：“天地人之始也。”张晏曰：“一曰天统，谓周以十一月建子为正天始施之端也。二曰地统，谓殷以十二月建丑为正，地始化之端也，三曰人统，谓夏以十三月建寅为正，人始成之端也。師古曰：诸家之说皆不备也，言王者象天地人之三统，故存三代也。”〕〕明天命，所授者博，非独一姓也。自古及今，未有不亡之国。孝文皇帝尝美石椁之固，张释之曰：‘使其中有可欲，虽锢南山犹有隙。’夫死者无终极，而国家有废兴，故释之之言为无穷计也。〔〖胡三省注〗释之对，详见十四卷文帝前三年。〕孝文寤焉，遂薄葬。棺椁之作，自黄帝始。〔〖胡三省注〗古之葬者厚衣之以薪葬之中野，不封不树，黄帝易之以棺椁。〕黄帝、尧、舜、禹、汤、文、武、周公，丘垅皆小，葬具甚微；〔〖胡三省注〗晋灼曰：丘垅，冢坟也。〕其贤臣孝子亦承命顺意而薄葬之。此诚奉安君父忠孝之至也。孔子葬母于防，〔〖胡三省注〗師古曰：防，鲁邑名也。杜预曰：昌邑县西有防城。〕坟四尺。〔〖胡三省注〗记檀弓曰：孔子既得合葬于防，曰古者墓而不坟，今丘也东西南北之人也，不可以不识也。于是封之，崇四尺。師古曰：坟者谓积土也。春秋纬：天子坟高三仞，树以松，诸侯半之，树以柏，大夫八尺，树以药草，士四尺，树以槐，庶人无坟，树以杨柳。郑玄曰：孔子盖用士礼。〕延陵季子葬其子，封坟掩坎，其高可隐。〔〖胡三省注〗孟康曰：隐蔽之财可见而已。臣瓒曰：谓人立可隐肘也。師古曰：瓒说是也。隐音于靳翻。〕故仲尼孝子而延陵慈父，舜禹忠臣，周公弟弟，〔〖胡三省注〗師古曰：弟弟者，言弟能顺理也。上弟音徒计翻。〖按〗弟弟，即悌弟。前“弟”通假“悌”。〕其葬君、亲、骨肉皆微薄矣。非苟为俭，诚便于体也。秦始皇帝葬于骊山之阿，下锢三泉，上崇山坟，水银为江海，黄金为凫雁，珍宝之臧，〔〖胡三省注〗臧，古藏字通，下臧椁同。〕机械之变，棺椁之丽，宫馆之盛，不可胜原。〔〖胡三省注〗详见七卷秦始皇三十七年。胜音升。〕天下苦其役而反之，骊山之作未成，而周章百万之师至其下矣。〔〖胡三省注〗事见七卷秦二世二年。〕项籍燔其宫室、营宇，〔〖胡三省注〗事见九卷高帝元年。〕牧儿持火照求亡羊，失火烧其臧椁。自古至今，葬未有盛如始皇者也。数年之间，外被项籍之灾，〔〖胡三省注〗被，皮义翻。〕内离牧竖之祸，〔〖胡三省注〗師古曰：离，遭也。〖按〗离，通假“罹”。〕岂不哀哉！是故德弥厚者葬弥薄，知愈深者葬愈微。无德寡知，〔〖胡三省注〗知读曰智，下贤知同。〕其葬愈厚。丘陇弥高，宫庙甚丽，发掘必速。由是观之，明暗之效，葬之吉凶，昭然可见矣。陛下即位，躬亲节俭，始营初陵，其制约小，天下莫不称贤明；〔〖胡三省注〗始营陵见上卷建始二年。〕及徙昌陵，增卑为高，〔〖胡三省注〗師古曰：庳，下也，音婢。〕积土为山，发民坟墓，积以万数，营起邑居，期日迫卒，〔〖胡三省注〗師古曰：卒，读曰猝。〕功费大万百馀，〔〖胡三省注〗應劭曰：大万，亿也，大，巨也。〕死者恨于下，生者愁于上，臣甚惽焉！〔〖胡三省注〗師古曰：惽谓不了言惑于此事也。惽音昬。一云：惽古闵字，忧病也。余谓当从后说。〕以死者为有知，发人之墓，其害多矣。若其无知，又安用大？谋之贤知则不说，〔〖胡三省注〗说读与悦同，下同。〕以示众庶则苦之，若苟以说愚夫淫侈之人，又何为哉！唯陛下上览明圣之制以为则，下观亡秦之祸以为戒，初陵之模，宜从公卿大臣之议，以息众庶！”\n\n\t\t\t　　上感其言。\n\n\t\t\t　　", "husanxing_comment": ["〔〖胡三省注〗应劭曰：“二王之后与己为三统也。孟康曰：“天地人之始也。”张晏曰：“一曰天统，谓周以十一月建子为正天始施之端也。二曰地统，谓殷以十二月建丑为正，地始化之端也，三曰人统，谓夏以十三月建寅为正，人始成之端也。師古曰：诸家之说皆不备也，言王者象天地人之三统，故存三代也。”〕"], "translation": "\n\n\t\t\t　　昌陵工程规划宠大、奢华，历时很久都未能完成。\n\n\t\t\t　　刘向上书说：\n\n\t\t\t　　“我听说君王必须通达天、地、人三统，明白天命可以授与的人，是很多的，并非只一姓。自古到今，没有不灭亡的国家。孝文皇帝曾经赞美石棺椁的坚固，张释之说：‘假使其中有人们想得到的东西，就是用铜铁浇铸南山，人们仍会凿出隙缝。’死亡的事永远不会有完，国家有兴有废，因此张释之的话，是为文帝作长远的打算。孝文帝醒悟，于是采用薄葬。安葬使用棺椁，自黄帝开始。黄帝、尧、舜、禹、汤、周文王、周武王、周公，坟冢都很小，葬具极简单。他们的贤臣孝子也禀承命令顺从意旨，实行薄葬，这才是令君父平安的至为忠孝的作法。孔子把母亲安葬在防，坟高四尺。延陵人季子埋葬他的儿子，隐蔽坟丘，低矮得几乎看不出来。所以说，孔子是孝子，而季子是慈父，舜、禹是忠臣，而周公能友爱兄弟。他们安葬君王、父母、骨肉亲人都很简单微薄。并非草率而实行节俭，实在是为了便于实行。秦始皇葬在骊山旁，堵塞了地下深处的三重泉，把坟丘堆得象山一样高，墓室里用水银做成江、海，用黄金做成野鸭、飞雁。珍宝的收藏、机械的巧妙、棺椁的华丽、宫殿的宏伟，后世不能超越、重现。天下不堪修陵徭役的困苦，纷纷反叛。骊山坟墓还没修完，周章率领的百万抗秦大军已打到骊山脚下。项羽烧了宫殿、屋宇，牧童手持火把到墓中寻找丢失的羊，失火烧毁了隐藏其中的棺椁。自古到今，厚葬还没有超过秦始皇的，然而数年之间，外受项羽纵火之灾，内遭牧童失火之祸，岂不可悲！因而恩德越深厚者，安葬越简陋，智慧越高深者，安葬越微薄。反而是无德又无智慧的人，安葬越奢华，坟墓也越高大，宫殿十分宏丽，必然迅速被人发掘。由此观之，明显与隐蔽的不同效果，安葬的吉祥与凶险，不是昭然可见吗？陛下即位之初，亲自推行节俭，最早营建的陵，规模很小，天下没有不称颂陛下贤明的。然而后来改迁昌陵，把低下的地方增高，堆土成山，挖掘人民的祖先坟墓，累计达到一万多座，而又设立县邑，修建房舍，限期急迫，功时费用超过万百。工程中死去的人在地下含恨，活着的人在地上愁苦，使人无限痛惜！如果认为死后有知，那么铲除别人坟墓，灾害恐怕无法估计；如果认为死后无知，又何必把坟墓修得如此之大？贤能的人不会喜悦，而小民却怀无边怨恨。假定只为了使愚昧奢侈的人高兴，却又何必？请陛下上观圣明的制度，作为效法，下看秦朝灭亡的祸害，作为鉴戒。预定墓地的规模，最好听从公卿大臣的建议，安抚人民！”\n\n\t\t\t　　皇上深为他的话感动。\n\n\n\t\t\t　　"}, {"original": "\n\n\t\t\t　　初，解万年自诡昌陵三年可成，卒不能就。群臣多言其不便者。下有司议，皆曰：“昌陵因卑为高，度便房犹在平地上；客土之中，不保幽冥之灵，浅外不固。卒徒工庸以钜万数，至然脂火夜作，取土东山，且与谷同贾。作治数年，天下遍被其劳。故陵因天性，据真土，处势高敞，旁近祖考，前又已有十年功绪，宜还复故陵，勿徙民便。”\n\n\t\t\t　　秋，七月，诏曰：“朕执德不固，谋不尽下，过听将作大匠万年言‘昌陵三年可成’，作治五年，中陵、司马殿门内尚未加功。天下虚耗，百姓罢劳，客土疏恶，终不可成。朕惟其难，怛然伤心。夫‘过而不改，是谓过矣’。其罢昌陵，及故陵，勿徙吏民，令天下毋有动摇之心。”\n\n\t\t\t　　", "husanxing_comment": [], "translation": "\n\n\t\t\t　　起初，将作大匠解万年自己妄称昌陵工程三年可竣工，结果没能实现。群臣多称这事不妥。下面有关部门议论，都说：“昌陵靠填埋低地起高，积聚土石成为山丘，估计陵园中的别殿还要建在平地之上。从别处搬来的土不能保存幽冥中的灵魂，而外层覆盖得浅了又不牢固。役使好几万士卒、囚徒、工匠、庸夫，加上点着油脂火把夜间施工，如此取得的东山之土，几乎与粮谷同样价钱。陵墓造了好几年，全天下人都遍受劳苦。先前建的陵墓随顺自然天性，依凭原土，所处地势高阔，靠近祖辈陵墓，此前又已有十年修建的底子，还是以恢复先前的陵墓，不再征调百姓为好。”\n\n\t\t\t　　秋季，七月，下诏：朕的仁德之心坚守不牢，谋虑上对下情体恤不周，过于听信将作大匠解万年的“昌陵三年可成”的妄言，结果修建了五年，而中陵、司马殿门内仍尚未动工。天下虚耗，百姓疲劳，它处土壤环境破坏严重，却终还是没有建成；朕思及这一劳民伤财之害，心中感到忧伤。常言道：有了过错而不改，才是真的过错。立即停止修建昌陵，重新启用故陵，不可调动官吏和百姓，别再把天下搞得人心不宁。\n\n\t\t\t　　"}, {"original": "\n\n\t\t\t　　初，酂侯萧何之子孙嗣为侯者，无子及有罪，凡五绝祀。高后、文帝、景帝、武帝、宣帝思何之功，辄以其支庶绍封。〖胡三省注〗注〗萧何薨，子禄嗣；薨，亡子，高后乃封何夫人同为酂侯，小子延为筑阳侯。孝文元年，罢同，更封延为酂侯；薨，子遗嗣；薨，亡子，文帝复以遗弟则嗣；有罪，免。景帝二年，封则弟嘉为武阳侯；薨，子胜嗣；有罪，免。武帝元狩中，复以酂户二千四百封何曾孙庆为酂侯。庆，则子也；薨，子寿成嗣；坐罪，免。宣帝封何玄孙建世为酂侯。凡五绍封。〕是岁，何七世孙酂侯获坐使奴杀人，减死，完为城旦。〖胡三省注〗注〗获，建世孙也。〕先是，上诏有司访求汉初功臣之后，久未省录。杜业说上曰：“唐、虞、三代皆封建诸侯，以成太平之美，是以燕、齐之祀与周并传，〖胡三省注〗注〗太公封于齐，至周安王二十三年，始为田氏所灭。召公封于燕，后周而灭。〕子继弟及，历载不堕。〖胡三省注〗注〗师古曰：弟继兄位谓之及。载，子亥翻。堕，毁也，音火规翻。〕岂无刑辟？繇祖之竭力，故支庶赖焉。〖胡三省注〗言国家非无刑辟，而功臣子孙得不陷罪辜而能长存者，思其先人之力，令有嗣续也。〕迹汉功臣，亦皆割符世爵，受山河之誓；〖胡三省注〗注〗高帝封爵之誓曰：“使黄河如带，泰山若厉，国以永存，爰及苗裔。”〕百馀年间，而袭封者尽，朽骨孤于墓，苗裔流于道，生为愍隶，死为转尸。〖胡三省注〗注〗应劭曰：死不能葬，故尸流转在沟壑之中。师古曰：愍隶者，言为徒隶，在可哀愍之中。〕以往况今，〖胡三省注〗注〗师古曰：况，譬也。〕甚可悲伤。圣朝怜闵，诏求其后，四方忻忻，靡不归心。出入数年而不省察。恐议者不思大义，徒设虚言，则厚德掩息，吝简布章，〖胡三省注〗注〗吝，靳也。简，略也。言既诏求其后，复靳而不封，略而不问，若如此，必布闻于天下也。〕非所以示化劝后也。虽难尽继，宜从尤功。”〖胡三省注〗注〗言汉之功臣绝世者多，虽难尽继，宜取功尤重者后，绍其国封也。〕上纳其言。癸卯，封萧何六世孙南䜌长喜为酂侯。〖胡三省注〗注〗《地理志》：南䜌县属钜鹿郡。孟康曰：䜌，音力全翻。百官表：县令、长皆秦官，掌治其县：万户以上为令，秩千石至六百石；减万户为长，秩五百石至三百石。长，知两翻。《考异》曰：成纪：“元延元年[公元前12年]，封萧相国后喜为酂侯。”荀、胡皆用之。按功臣表，“永始元年（公元前16年），釐侯喜绍封；三年薨。永始四年，质侯尊嗣；五年薨，质侯章嗣。”盖本纪误以永始为元延故也。〕\n\n\t\t\t　　", "husanxing_comment": ["〔〖胡三省注〗萧何薨，子禄嗣；薨，亡子，高后乃封何夫人同为酂侯，小子延为筑阳侯。孝文元年，罢同，更封延为酂侯；薨，子遗嗣；薨，亡子，文帝复以遗弟则嗣；有罪，免。景帝二年，封则弟嘉为武阳侯；薨，子胜嗣；有罪，免。武帝元狩中，复以酂户二千四百封何曾孙庆为酂侯。庆，则子也；薨，子寿成嗣；坐罪，免。宣帝封何玄孙建世为酂侯。凡五绍封。〕", "〔〖胡三省注〗获，建世孙也。〕", "〔〖胡三省注〗太公封于齐，至周安王二十三年，始为田氏所灭。召公封于燕，后周而灭。〕", "〔〖胡三省注〗师古曰：弟继兄位谓之及。载，子亥翻。堕，毁也，音火规翻。〕", "〔师古曰：言国家非无刑辟，而功臣子孙得不陷罪辜而能长存者，思其先人之力，令有嗣续也。〕", "〔〖胡三省注〗高帝封爵之誓曰：“使黄河如带，泰山若厉，国以永存，爰及苗裔。”〕", "〔〖胡三省注〗应劭曰：死不能葬，故尸流转在沟壑之中。师古曰：愍隶者，言为徒隶，在可哀愍之中。〕", "〔〖胡三省注〗师古曰：况，譬也。〕", "〔〖胡三省注〗吝，靳也。简，略也。言既诏求其后，复靳而不封，略而不问，若如此，必布闻于天下也。〕", "〔〖胡三省注〗言汉之功臣绝世者多，虽难尽继，宜取功尤重者后，绍其国封也。〕", "〔〖胡三省注〗《地理志》：南䜌县属钜鹿郡。孟康曰：䜌，音力全翻。百官表：县令、长皆秦官，掌治其县：万户以上为令，秩千石至六百石；减万户为长，秩五百石至三百石。长，知两翻。《考异》曰：成纪：“元延元年[公元前12年]，封萧相国后喜为酂侯。”荀、胡皆用之。按功臣表，“永始元年（公元前16年），釐侯喜绍封；三年薨。永始四年，质侯尊嗣；五年薨，质侯章嗣。”盖本纪误以永始为元延故也。〕"], "translation": "\n\n\t\t\t　　萧何的子孙后代在承袭他的酂侯爵位历程中，因无子或有罪，共五次出现过中断。高后、文帝、景帝、武帝、宣帝念及萧何的功劳，则分别封许他的旁系亲属继承酂侯爵位。这一年，承袭酂侯爵位的萧何第七代孙子犯下唆使奴才杀人罪，免除死刑，以原身罚作筑城劳役。之前，皇上诏令有关部门访寻汉朝建国功臣的后代，久久未能登录清楚。\n\n\t\t\t　　杜邺劝说皇上：“唐尧、虞舜时期以及夏、商、周三个朝代，都分封了诸侯，用以达到天下太平的美好目的，因而燕侯（姬奭）、齐侯（吕望）的承袭与周朝一并传续，子子相继、兄弟互接，历年不断。然而其中哪能没有涉及刑罪的？考虑到其祖上曾经竭力为国，故而其旁系亲属也借以继承功名。索迹汉朝功臣，也都是皇上亲封的世袭官爵，领受过‘山河之誓’；而百余年间，承袭封爵的人没了，他们腐朽的尸骨孤独地沉寂于墓中无人祭祀，后代子孙颠沛流离于途中，活着沦为苦役奴隶，死了却无葬身之地。以过去的境况来比照今日，很是令人悲伤。我圣明的今朝怜悯开国功臣的后代，下诏访寻他们的后代，四方闻知后欢欣鼓舞，无不与朝廷同心。然而来来去去数年未能查询得清楚。恐怕议论者不理解朝廷大义，以为空设虚言，则皇上的厚德就会被遮蔽，吝啬之名被广为传扬，便不能用来达到启发、劝导后人的作用了。虽然不能尽数落实继承之人，但可从功绩卓著的开国功臣的后代做来。”\n\n\t\t\t　　皇上采纳他的意见。癸卯日，封萧何第六代孙子南䜌长喜为酂侯。\n\n\t\t\t　　"}, {"original": "\n\n\t\t\t　　立城阳哀王弟俚为王。\n\n\t\t\t　　八月，丁丑，太皇太后王氏崩。\n\n\t\t\t　　九月，黑龙见东莱。\n\n\t\t\t　　丁巳晦，日有食之。\n\n\t\t\t　　是岁，以南阳太守陈咸为少府，侍中淳于长为水衡都尉。\n\n\t\t\t　　", "husanxing_comment": [], "translation": "\n\n\t\t\t　　封城阳哀王刘云的弟弟刘俚承袭其兄的王位。〔〖按〗之前，汉成帝鸿嘉二年（壬寅　公元前19年），城阳哀王刘云死后，因无子，国除。〕\n\n\t\t\t　　八月，丁丑日，太皇太后王氏去世。\n\n\t\t\t　　九月，有黑龙见于东莱郡。〔〖按〗或许古人不识龙卷风之故。〕\n\n\t\t\t　　丁巳晦（月末日），出现日食。\n\n\t\t\t　　这一年，任命南阳太守陈咸掌管少府，任命侍中淳于长为水衡都尉。\n\n\t\t\t　　"}, {"original": "\n\n\t\t\t　　汉孝成皇帝　永始二年（丙午　公元前15年）\n\n\t\t\t　　春，正月，己丑，安阳敬侯王音薨。王氏唯音为修整，数谏正，有忠直节。\n\n\t\t\t　　二月，癸未夜，星陨如雨，绎绎，未至地灭。\n\n\t\t\t　　乙酉晦，日有食之。\n\n\t\t\t　　三月，丁酉，以成都侯王商为大司马、卫将军；红阳侯王立位特进，领城门兵。\n\n\t\t\t　　京兆尹翟方进为御史大夫。\n\n\t\t\t　　", "husanxing_comment": [], "translation": "\n\n\t\t\t　　汉成帝永始二年（丙午　公元前15年）\n\n\t\t\t　　春季，正月，己丑日，安阳敬侯王音去世。王氏家族唯有王音的品行庄重，多次向皇上进言纠正错误，有忠义耿直气节。\n\n\t\t\t　　二月，癸未日之夜，出现流星雨，接连而下，未等到达地面就自行熄灭。\n\n\t\t\t　　乙酉日（月末），出现日食。\n\n\t\t\t　　三月，丁酉日，任命成都侯王商为大司马、卫将军；晋升红阳侯王立为特进，统领城门守兵。\n\n\t\t\t　　京兆尹翟方进升为御史大夫。\n\n\t\t\t　　"}, {"original": "\n\n\t\t\t　　谷永为凉州刺史，奏事京师讫，当之部，上使尚书问永，受所欲言。\n\n\t\t\t　　永对曰：\n\n\t\t\t　　“臣闻，王天下、有国家者，患在上有危亡之事而危亡之言不得上闻。如使危亡之言辄上闻，则商、周不易姓而迭兴，三正不变改而更用。〖胡三省注〗注〗三正：此谓历法建子、建丑、建寅。夏代建寅，阴历正月一日为一年之始；殷代建丑，以阴历十二月为正；周代建子，以阴历十一月为正月。〕夏、商之将亡也，行道之人皆知之；晏然自以若天有日，莫能危。是故恶日广而不自知，大命倾而不自寤。《易》曰：‘危者有其安者也，亡者保其存者也。’陛下诚垂宽明之听，无忌讳之诛，使刍荛之臣得尽所闻于前，群臣之上愿，社稷之长福也！\n\n\t\t\t　　“元年，九月，黑龙见；其晦，日有食之。今年二月己未夜，星陨；乙酉，日有食之。六月之间，大异四发，二二而同月。三代之末、春秋之乱，未尝有也。臣闻三代所以陨社稷、丧宗庙者，皆由妇人与群恶沉湎于酒；秦所以二世十六年而亡者，养生泰奢，奉终泰厚也。二者，陛下兼而有之，臣请略陈其效。\n\n\t\t\t　　", "husanxing_comment": ["〔〖胡三省注〗三正：此谓历法建子、建丑、建寅。夏代建寅，阴历正月一日为一年之始；殷代建丑，以阴历十二月为正；周代建子，以阴历十一月为正月。〕"], "translation": "\n\n\t\t\t　　谷永为凉州刺史，到京师述职完毕，正欲返回所部，皇上派尚书问谷永，讲出想要说的。\n\n\t\t\t　　谷永回答道：\n\n\t\t\t　　“臣闻知，身居君王之位的国家统治者，可怕的是，当他有危害国家的行为时，而关于告诫危亡方面的话却不被奏知。若能使告诫危亡方面的话被奏知，则商朝、周朝就不至于改朝换姓，便会持续得以兴旺；夏、商、周三代各自的历法就不至于被改变，便会持续沿用下去。夏朝、商朝将亡国之时，道路上的行人无不知晓；君主却安然地自以为如天上太阳，没有什么可危及到他。就这样，其恶行日益严重却不自知，天命即将崩塌却仍执迷不悟。《周易》上说：‘有危险意识的人则有所平安，有灭亡意识的人则有所生存。’陛下果真能广泛而圣明地倾听意见，并不因为涉及忌讳而诛杀，使得哪怕是草民之臣也能尽述所知于您的面前，则是群臣最大的心愿，是江山社稷的长远之福！\n\n\t\t\t　　“永始元年九月，有黑龙出现；其月末，出现日食。今年二月己未日之夜，出现陨星雨，乙酉日又有日食。六月之间，大怪异之像发生了四次，双双并发于同月。即使是夏、商、周三代末年、春秋时代混乱时期，也不曾有过啊。臣听说夏、商、周三代之所以毁掉社稷、丧失宗庙，都是因为妇人与一群邪恶小人沉湎于酒乐；秦国之所以传承两代共十六年便亡国，都由于为保养生命太过奢侈，为送终陪葬太过丰厚。两者，陛下兼而有之，臣请求简略陈述其实际效应。\n\n\t\t\t　　"}, {"original": "\n\n\t\t\t　　“建始、河平之际，许、班之贵，倾动前朝，熏灼四方，女宠至极，不可上矣；今之后起，什倍于前。废先帝法度，听用其言，官秩不当，纵释王诛，骄其亲属，假之威权，从横乱政，刺举之吏莫敢奉宪。又以掖廷狱，大为乱阱，榜棰㿊于砲烙，〖胡三省注〗注〗师古曰：㿊，痛也。音千敢翻。按：音惨。榜棰[bǎng chuí]鞭笞拷打。〕绝灭人命，主为赵、李报德复怨。反除白罪，建治正吏，多系无辜，掠立迫恐。至为人起责，分利受谢。生入死出者，不可胜数。是以日食再既，以昭其辜。\n\n\t\t\t　　“王者必先自绝，然后天绝之。今陛下弃万乘之至贵，乐家人之贱事；厌高美之尊号，好匹夫之卑字；崇聚僄轻无义小人以为私客，数离深宫之固，挺身晨夜，与群小相随，乌集杂会；饮醉吏民之家，乱服共坐，流湎媟嫚，溷淆无别。〖胡三省注〗淆[hùn xiáo]，同溷殽，混浊不分。〕黾勉遁乐，昼夜在路，典门户、奉宿卫之臣执干戈而守空宫，公卿百僚不知陛下所在，积数年矣。\n\n\t\t\t　　", "husanxing_comment": ["〔〖胡三省注〗师古曰：㿊，痛也。音千敢翻。按：音惨。榜棰[bǎng chuí]鞭笞拷打。〕", "〔〖按〗溷淆[hùn xiáo]，同溷殽，混浊不分。〕"], "translation": "\n\n\t\t\t　　“建始、河平年间，许皇后、班婕妤二家族之尊贵，盖过前朝，其气焰熏灼四方，女人被娇宠到顶点，已是不可再高了；而今天后起之人，又胜前者十倍。废置先帝的法令制度，听信并采用她们的话；官爵等级待遇失当，释放犯了王法当处以死刑的人；骄纵其亲属，依仗权威，恣意扰乱朝政，主管监察的官吏都不敢遵从宪令办事。还在后宫私设牢狱、乱挖坑阱，榜棰之刑惨痛于砲烙之刑，绝灭人的性命，主要为赵、李两家报答恩德、报复怨恨。反为罪行昭著的人除去罪名，而那些建言整治朝纲的正直官吏，多是无辜之人，遭到拷打、强加罪名和逼迫恐吓。还替人放债，分享利息与接受答谢。活着进来死着出去的人，无法算得清楚。正是此等缘故日食再出，以揭示这些罪恶。\n\n\t\t\t　　“君王必先自己绝灭，然后老天方绝灭他。今陛下抛弃万乘国业的极大尊贵，寄乐于私家轻贱之事；厌恶高尚美好的尊号，喜好庶民匹夫的卑字称呼；热衷于聚集轻薄无义的小人并作为私人之客，多次离开防守严密的深宫，挺身出入于深夜凌晨，与一群小人相跟随，做乌合之众；醉饮于官吏百姓之家，服饰胡乱、尊卑混杂地共坐一起，沉溺轻慢之中，污浊不分。就这样淫纵逸乐，昼夜出行，门卫官兵手执干戈守护着空空的宫廷，公卿百官不知陛下在哪里，累计已有数年之久了。\n\n\t\t\t　　"}, {"original": "\n\n\t\t\t　　“王者以民为基，民以财为本，财竭则下畔，下畔则上亡。是以明王爱养基本，不敢穷极，使民如承大祭。今陛下轻夺民财，不爱民力，听邪臣之计，去高敞初陵，改作昌陵，役百乾溪，〖胡三省注〗溪[gān xī]：胡三省注：“杜预曰：乾溪，在谯国城父县南。乾，音干。”〕费拟骊山，靡敝天下，五年不成而后反故。百姓愁恨感天，饥馑仍臻，流散冗食，餧死于道，以百万数。公家无一年之畜，百姓无旬日之储，上下俱匮，无以相救。《诗》云：‘殷监不远，在夏后之世。’愿陛下追观夏、商、周、秦所以失之，以镜考己行，有不合者，臣当伏妄言之诛！\n\n\t\t\t　　“汉兴九世，百九十馀载，继体之主七，皆承天顺道，遵先祖法度，或以中兴，或以治安。至于陛下，独违道纵欲，轻身妄行。当盛壮之隆，无继嗣之福，有危亡之忧，积失君道。不合天意，亦以多矣。为人后嗣，守人功业如此，岂不负哉！方今社稷、宗庙祸福安危之机在于陛下，陛下诚肯昭然远寤，专心反道，旧愆毕改，新德既章，则赫赫大异庶几可销，天命去就庶几可复，〖胡三省注〗注〗师古曰：去就，言去离无德而就有德。〖按〗去就，言天命取舍之运数也。〕社稷、宗庙庶几可保！唯陛下留神反覆，熟省臣言！”\n\n\t\t\t　　", "husanxing_comment": ["〔〖按〗乾溪[gān xī]：胡三省注：“杜预曰：乾溪，在谯国城父县南。乾，音干。”〕", "〔〖胡三省注〗师古曰：去就，言去离无德而就有德。〖按〗去就，言天命取舍之运数也。〕"], "translation": "\n\n\t\t\t　　“君王以民为基础，民以财物为根本；财物枯竭则百姓反叛，百姓反叛则国亡。所以明智的君王善于巩固国之基本，不敢穷奢极欲地挥霍财力，用民如同担承祭祀大典一般谨慎。如今陛下轻率地夺取百姓财物，不爱惜民力。听信奸邪之臣的诡计，放弃高大宽敞的初陵，重新起建昌陵，役使之人百倍于楚灵王在乾溪之时，耗费资财与秦始皇的骊山相比拟，使天下衰败穷困；然而昌陵五年未能建成，之后又返修初陵。百姓的愁苦与怨恨感应上天，饥荒频繁而至，人们四处流散觅食，饿死在路上的人，数以百万计。公家没有一年的积蓄，百姓没有十天的储备，上下俱已匮乏，无法赈救。《诗》云：‘殷商子孙的借鉴并不遥远，就在夏代末期之际。’愿陛下反思夏、商、周、秦为何灭亡，要像照镜子一样考察自己的所作所为，若有不合的地方，臣甘当伏受妄言死罪！\n\n\t\t\t　　“我汉朝兴建以来已历经九代，共一百九十多年，血脉相传的君主有七位，都承顺天道，遵从先祖法度，或得以中道振兴，或得以治国安邦。唯独到了陛下，违背天道，放纵个人欲望，随意妄行；正当盛壮兴旺之年，没有后继有人之福，却有江山社稷危亡之忧，渐渐失掉君王之道。如此不合天意之事，已经很多了。作为先祖的后继之人，如此守护祖上功业，岂不有负厚望吗！当今社稷、宗庙的祸福安危的关键都在于陛下，陛下若诚心肯于明白事理、悟彻得深远，专心返回正道，彻底改正以往的过错，重新彰显圣德，则巨大的反常天象或许可以消除，天命取舍之运数或许可以恢复正常，社稷、宗庙或许可以得到保全。希望陛下留神别重犯过错，深思臣的这些话。”\n\n\t\t\t　　"}, {"original": "\n\n\t\t\t　　帝性宽，好文辞，而溺于燕乐，皆皇太后与诸舅夙夜所常忧；至亲难数言，故推永等使因天变而切谏，劝上纳用之。永自知有内应，展意无所依违，每言事辄见答礼。至上此对，上大怒。卫将军商密擿永令发去。上使侍御史收永，敕过交道厩者勿追；〖胡三省注〗注〗晋灼曰：交道厩，去长安六十里，近延陵。〕御史不及永，还。上意亦解，自悔。\n\n\t\t\t　　", "husanxing_comment": ["〔〖胡三省注〗晋灼曰：交道厩，去长安六十里，近延陵。〕"], "translation": "\n\n\t\t\t　　汉成帝性情宽厚，喜好文章辞令，且溺爱于饮宴欢乐，这都是皇太后和各位皇舅早晚经常忧虑的。至亲之人不好多说，故而推出谷永等用天象变化来恳切进言，劝皇上接受劝告。谷永原本知道宫中有内应，陈述意见无须犹豫，每次论事都依礼而答。当把谷永的应答上报后，皇上大怒。卫将军王商秘密指使谷永要他离去。皇上派侍御史拘捕谷永，命令过了交道厩这个地方就不必追了。御史赶不上谷永，回来了。皇上的怒气也消除了，自己懊悔。〔〖按〗第二年，召谷永做太中大夫，升任光禄大夫给事中。〕\n\n\t\t\t　　"}, {"original": "\n\n\t\t\t　　上尝与张放及赵、李诸侍中共宴饮禁中，皆引满举白，〖胡三省注〗注〗服虔曰：举满桮，有余白历者罚之也。孟康曰：举白，见验饮酒尽不也。师古曰：谓引取满觞而饮，饮讫，举觞告白尽不也。一说：白者，罚爵之名；饮有不尽者，则以此爵罚之。魏文侯与大夫饮酒，令曰：“不釂者浮以大白。”于是公乘不仁举白浮君，是也。釂，子肖翻；饮酒尽爵也。〕谈笑大噱。时乘舆幄坐，张画屏风，画纣醉踞妲己，作长夜之乐。侍中、光禄大夫班伯久疾新起，〖胡三省注〗注〗《姓谱》：班，楚令尹斗班之后。班书叙传自以为楚令尹子文之后。子文初生，弃于梦中而虎乳之。楚人谓乳为“谷”，谓虎为“於菟”，故名谷於菟，楚人谓虎为“班”，其子以为号。师古注曰：子文之子斗班，亦为楚令尹。余按《左传》庄三十年，申公斗班杀令尹子元，斗谷於菟为令尹，恐班非子文之子。〕上顾指画而问伯曰：“纣为无道，至于是虖？”〖胡三省注〗字。〕对曰：“《书》云‘乃用妇人之言’，何有踞肆于朝！所谓众恶归之，不如是之甚者也！”上曰：“苟不若此，此图何戒？”对曰：“‘沈湎于酒’，微子所以告去也。〖胡三省注〗注〗孔颖达曰：《酒诰》注云：饮酒。齐色曰：湎然，则湎者颜色湎然，齐一之辞。师古曰：微子殷之卿士，封于微爵称子也。殷纣错乱天命，微子作诰，告箕子、比干而去。其诰曰：用沈酗于酒，用乱败厥德于下。我其发出狂，吾家耄逊于荒。事见《尚书·微子》篇。〕‘式号式謼’，《大雅》所以流连也。〖胡三省注〗《大雅·荡》之诗曰：式号式謼，俾昼作夜。言醉酒号呼，以昼为夜也。流连，言作诗之人，嗟叹而泣涕流连也。而说者乃以流连为荒亡，盖失之矣。《大雅》所以流连，不谓饮酒之人也。謼，音火故翻。〕诗书淫乱之戒，其原皆在于酒！”上乃喟然叹曰：“吾久不见班生，今日复闻谠言！”放等不怿，稍自引起更衣，因罢出。\n\n\t\t\t　　时长信庭林表适使来，闻见之。后上朝东宫，太后泣曰：“帝间颜色瘦黑。班侍中本大将军所举，宜宠异之；益求其比，以辅圣德。宜遣富平侯且就国！”上曰：“诺。”上诸舅闻之，以风丞相、御史，求放过失。于是丞相宣、御史大夫方进奏：“放骄蹇纵恣，奢淫不制；拒闭使者，贼伤无辜，从者支属并乘权势，为暴虐。请免放就国。”上不得已，左迁放为北地都尉。其后比年数有灾变，故放久不得还，玺书劳问不绝。敬武公主有疾，诏徽放归第视母疾。数月，主有瘳，后复出放为河东都尉。上虽爱放，然上迫太后，下用大臣，故常涕泣而遣之。\n\n\t\t\t　　", "husanxing_comment": ["〔〖胡三省注〗服虔曰：举满桮，有余白历者罚之也。孟康曰：举白，见验饮酒尽不也。师古曰：谓引取满觞而饮，饮讫，举觞告白尽不也。一说：白者，罚爵之名；饮有不尽者，则以此爵罚之。魏文侯与大夫饮酒，令曰：“不釂者浮以大白。”于是公乘不仁举白浮君，是也。釂，子肖翻；饮酒尽爵也。〕", "〔〖胡三省注〗《姓谱》：班，楚令尹斗班之后。班书叙传自以为楚令尹子文之后。子文初生，弃于梦中而虎乳之。楚人谓乳为“谷”，谓虎为“於菟”，故名谷於菟，楚人谓虎为“班”，其子以为号。师古注曰：子文之子斗班，亦为楚令尹。余按《左传》庄三十年，申公斗班杀令尹子元，斗谷於菟为令尹，恐班非子文之子。〕", "〔虖，古乎字。〕", "〔〖胡三省注〗孔颖达曰：《酒诰》注云：饮酒。齐色曰：湎然，则湎者颜色湎然，齐一之辞。师古曰：微子殷之卿士，封于微爵称子也。殷纣错乱天命，微子作诰，告箕子、比干而去。其诰曰：用沈酗于酒，用乱败厥德于下。我其发出狂，吾家耄逊于荒。事见《尚书·微子》篇。〕", "〔师古曰：《大雅·荡》之诗曰：式号式謼，俾昼作夜。言醉酒号呼，以昼为夜也。流连，言作诗之人，嗟叹而泣涕流连也。而说者乃以流连为荒亡，盖失之矣。《大雅》所以流连，不谓饮酒之人也。謼，音火故翻。〕"], "translation": "\n\n\t\t\t　　皇上常与张放及赵、李等各位侍中共同宴饮于宫中，一起举着满满的酒杯，谈笑嬉闹。有一次乘车，坐于帷帘之中，看屏风上的画，画着商纣王醉后倚靠在妲己身上，作长夜之欢。当时侍中、光禄大夫班伯因为久病而刚刚起用，皇上指着画对班伯问道：“纣王无道，能达到这种程度吗？”班伯答道：“《尚书》说‘纣王听用妇人的话’。哪有这样恣意放肆于朝庭之内的！所说的罪恶都归于女人一身，没有比这更过分的了。”皇上说：“若不是这样，此图告诫的是什么？”班伯回答道：“商纣沉湎于酒，所以微子离他而去。‘式号式謼’，是《大雅》之所以悲哀的。《诗经》《尚书》中对淫乱的诫告，其根源都在于酒。”皇上于是感叹道：“我好久没有见到班伯先生，今日又听到良言。”张放等不高兴，悄悄起身更衣，中止交谈而出。当时，长信宫中的庭林表正好派人前来，看到听到了这些情况。后来皇上去东宫朝见太后，太后哭着说：“皇上今日面容黑瘦。班伯侍中，本来是大将军所举荐的，你应当特殊地对他好，使得他更加与你亲近，以便辅佐圣上仁德。应该把富平侯张放遣送回到他自己的封地去。”皇上答道：“是。”皇上各位舅舅听说后，以此暗示丞相、御史，提供张放的过失证据。于是，丞相薛宣、御史大夫翟方进奏道：“张放傲慢放荡，骄奢淫逸不知节制；闭门拒绝使者，伤害无辜，其随从及旁系亲属都依仗权势，行为暴虐。请求罢免张放，让其回到封地去。”皇上不得已，降职张放，改迁为北地都尉。此后，连年屡有灾情变故，因而张放很久没有回来，但皇上慰问的诏书却不断。敬武公主有病，皇上下诏书征召张放回家探视母亲病情。经数月，公主病愈后，继续让张放出任河东都尉。皇上虽然喜爱张放，然而上面受迫于太后，下面受制于大臣，故而常要挥泪遣送他。\n\n\t\t\t　　"}, {"original": "\n\n\t\t\t　　邛成太后之崩也，丧事仓卒，吏赋敛以趋办，上闻之，以过丞相、御史。冬，十一月，己丑，册免丞相宣为庶人，御史大夫方进左迁执金吾。二十馀日，丞相官缺，群臣多举方进者；上亦器其能，十一月，壬子，擢方进为丞相，封高陵侯；以诸吏、散骑、光禄勋孔光为御史大夫。方进以经术进，其为吏，用法刻深，好任势立威；有所忌恶，峻文深诋，中伤甚多。有言其挟私诋欺不专平者，上以方进所举应科，不以为非也。\n\n\t\t\t　　光，褒成君霸之少子也，领尚书，典枢机十馀年，守法度，修故事，上有所问，据经法，以心所安而对，不希指苟合；如或不从，不敢强谏争，以是久而安。时有所言，辄削草藁。以为章主之过以奸忠直，〖胡三省注〗注〗师古曰：奸，求也；奸忠直之名也。奸，音干。〕人臣大罪也。有所荐举，唯恐其人之闻知。沐日归休，〖胡三省注〗代官吏每过五日归家沐浴休息一日。〕兄弟妻子燕语，终不及朝省政事。或问光：“温室省中树，皆何木也？”光嘿不应，更答以它语。其不泄如是。\n\n\t\t\t　　", "husanxing_comment": ["〔〖胡三省注〗师古曰：奸，求也；奸忠直之名也。奸，音干。〕", "〔〖按〗汉代官吏每过五日归家沐浴休息一日。〕"], "translation": "\n\n\t\t\t　　邛成太后去世，丧事很仓促，官吏用收取赋税来赶着办理。皇上得知此事后，责备丞相、御史。冬季，十一月，己丑日，罢免丞相薛宣为平民，御史大夫翟方进被降为执金吾。二十多日，丞相官位缺失，群臣多推举翟方进；皇上器重翟方进的才能，十一月，壬子日，提升翟方进为丞相，封爵为高陵侯；提拔诸吏、散骑、光禄勋孔光为御史大夫。翟方进以见长经术得到迁升，其为官，施用法度严刻，好以权势树立威严；凡有所忌恶之人，便用冷峻的弹劾文辞重重地贬毁他，因而被中伤者甚多。有人说他裹挟私心诋毁欺人不公平，皇上认为翟方进所弹劾的都是适合律条的，不以为不对。\n\n\t\t\t　　孔光，褒成君孔霸的小儿子，领尚书一职，掌管朝廷机要部门十余年；遵守法度，修习旧的政例；皇上凡有所问，便引经据法，以问心无愧而答对，不希求皇上的意旨与他勉强附和，如若不获准，不敢强谏力争，故而能够持久地相安无事。每次说过的话，便销毁草稿。他认为，用揭示君主的过错来表达忠直，是臣子的大罪。凡有所举荐，唯恐那个人知晓。公休日回家，兄弟妻子宴饮叙谈时，始终不涉及朝廷各部门政务之事。有人问孔光：“温室殿那个地方种的都是什么树？”孔光默然不答，回话变换成其它内容。他为不泄露内情竟然如此谨慎。\n\n\t\t\t　　"}, {"original": "\n\n\t\t\t　　上行幸雍，祠五畤。\n\n\t\t\t　　卫将军王商恶陈汤，奏“汤妄言昌陵且复发徙，又言黑龙冬出，微行数出之应。”廷尉奏：“汤非所宜言，大不敬。”诏以汤有功，免为庶人，徙边。\n\n\t\t\t　　上以赵后之立也，淳于长有力焉，故德之，乃追显其前白罢昌陵之功，下公卿，议封长。光禄勋平当以为：“长虽有善言，不应封爵之科。”当坐左迁钜鹿太守。上遂下诏，以常侍闳、侍中卫尉长首建至策，赐长、闳爵关内侯。\n\n\t\t\t　　将作大匠万年佞邪不忠，毒流众庶，与陈汤俱徒敦煌。\n\n\t\t\t　　初，少府陈咸，卫尉逢信，〖胡三省注〗，同逄。〕官簿皆在翟方进之右；方进晚进，为京兆尹，与咸厚善。及御史大夫缺，三人皆名卿，俱在选中，而方进得之。会丞相薛宣得罪，与方进相连，上使五二千石杂问丞相、御史，咸诘责方进，冀得其处，方进心恨。陈汤素以材能得幸于王凤及王音，咸、信皆与汤善，汤数称之于凤、音所，以此得为九卿。及王商黜逐汤，方进因奏“咸、信附会汤以求荐举，苟得无耻。”皆免官。\n\n\t\t\t　　是岁，琅邪太守朱博为左冯翊。博治郡，常令属县各用其豪桀以为大吏，文、武从宜。县有剧贼及它非常，博辄移书以诡责之，其尽力有效，必加厚赏；怀诈不称，诛罚辄行。以是豪强慑服，事无不集。\n\n\t\t\t　　", "husanxing_comment": ["〔〖按〗逢，同逄。〕"], "translation": "\n\n\t\t\t　　汉成帝驾临雍城，祭祀五帝。\n\n\t\t\t　　卫将军王商厌恨陈汤，上奏：“陈汤妄言昌陵工程，又搞宅第迁徙，又称黑龙有悖天时地在冬天出现，是皇上多次微服出行的反应。”廷尉奏道：“陈汤说了不该说的话，对皇上大为不敬。”下诏：念在陈汤曾经有功，免为庶人，迁徙到边塞之地。\n\n\t\t\t　　汉成帝以为立赵飞燕为皇后这件事，淳于长出了不少力，因此对他怀有恩德，于是追溯并表彰他之前建议撤销昌陵工程的功绩，下诏让公卿大臣们商议给淳于长封爵之事。光禄勋平当认为：“淳于长虽有好的建议，但不符合封爵的律条。”光禄勋平当因此被贬为钜鹿太守。汉成帝于是下诏：因为常侍王闳、卫尉淳于长率先提出至善的建议，赐予淳于长和王闳关内侯。\n\n\t\t\t　　因为“将作大匠”解万年奸邪不忠，于民众中影响极坏，与陈汤一起迁徙到敦煌。\n\n\t\t\t　　起初，少府陈咸，卫尉逢信，官籍都在翟方进之上，而翟方进晋升稍晚，任职京兆尹，与陈咸交往深厚。等到御史大夫职位空缺，三人都是著名公卿，俱在入选之中，而只有翟方进获得这个位置。恰逢丞相薛宣得罪皇上，牵连到翟方进。皇上派五个食俸禄在两千石的官员会审丞相、御史大夫，结果陈咸究责起翟方进，心下希望得到他的位置，翟方进怀恨在心。陈汤一向以才能得到大将军王凤及安阳敬侯王音的赏识，陈咸、逢信都与陈汤交好，陈汤多次于王凤、王音那里称赞他们，由此获得九卿的身份。及至卫将军王商罢免并贬逐了陈汤，翟方进因而上奏：“陈咸、逢信攀附于陈汤，以谋求举荐，其不正当图取的行为是不知羞耻。”于是二人都罢了官。\n\n\t\t\t　　这一年，琅琊郡太守朱博任职左冯翊〔按：三辅之一〕。朱博治理郡县，常命令所属各县用本地的豪桀作为大吏，至于文职或武职，根据个人擅长而定。县区出现严重贼患及其它不正常事件，朱博则致书谴责他；他若尽心尽力做出成效，必加厚赏；若心怀不轨、不称职，则施以或杀或罚。由此一来，地方豪强因受到震慑而服从管理，凡事无不可办。\n\n\t\t\t　　"}, {"original": "\n\n\t\t\t　　汉孝成皇帝　永始三年（丁未　公元前14年）\n\n\t\t\t　　春，正月，己卯晦，日有食之。\n\n\t\t\t　　初，帝用匡衡议，罢甘泉泰畤。其日，大风坏甘泉竹宫，折拔畤中树木十围以上百馀。帝异之，以问刘向，对曰：“家人尚不欲绝种祠，况于国之神宝旧畤。且甘泉、汾阴及雍五畤始立，皆有神祗感应，然后营之，非苟而已也。武、宣之世奉此三神，礼敬敕备，神光尤著。祖宗所立神祗旧位，诚未易动。前始纳贡禹之议，后人相因，多所动摇。《易大传》曰：‘诬神者殃及三世。’恐其咎不独止禹等。”上意恨之，又以久无继嗣，冬，十月，庚辰，上白太后，令诏有司复甘泉泰畤、汾阴后土如故，及雍五畤、陈宝祠、长安及郡国祠著明者，皆复之。\n\n\t\t\t　　", "husanxing_comment": [], "translation": "\n\n\t\t\t　　汉成帝永始三年（丁未　公元前14年）\n\n\t\t\t　　春季，正月末，己卯日，出现日食。\n\n\t\t\t　　起初，汉成帝采用丞相匡衡的奏议，不再使用甘泉山的郊祀祭坛。当日，大风吹坏了甘泉山的竹宫，祭坛处被折损、拔了根的十围以上的树木百余棵。汉成帝为之惊异，便问于刘向，答道：“庶民之家尚不想放弃祖宗祭祀，何况对于国家引以为神宝的老祭坛。再说，甘泉、汾阴及雍地五畤自设立那天起，都有神灵感应，然后才正式营建它，并非是随意而为之。武帝、宣帝之代，奉祀此三神，礼敬周到完备，神光尤为显著。祖宗所设立的神灵旧位，实在是没有变动过。之前开始采纳贡禹有关废弃的奏议，后人因循照办，大多都有所动摇。《易大传》上说：‘诬蔑神灵者，殃及三世。’恐怕这一怪罪不独独止于贡禹等人。”皇上有了怨恨贡禹之意，又因久无子女，于冬季十月，庚辰日，上奏给太后，令告知有关部门恢复甘泉山的郊祀祭坛、汾阴后土祭坛如故，以及雍地祭祀青帝、白帝、赤帝、黄帝、黑帝的五个祭坛，还有陈宝祠、长安及郡国中著名的祭祠，一律恢复。\n\n\t\t\t　　"}, {"original": "\n\n\t\t\t　　是时，上以无继嗣，颇好鬼神、方术之属，上书言祭祀方术得待诏者甚众，祠祭费用颇多。谷永说上曰：“臣闻明于天地之性，不可惑以神怪；知万物之情，不可罔以非类。诸背仁义之正道，不遵《五经》之法言，而盛称奇怪鬼神，广崇祭祀之方，求报无福之祠。及言世有仙人，服食不终之药，遥兴轻举、黄冶变化之术者，皆奸人惑众！挟左道，怀诈伪，以欺罔世主。听其言，洋洋满耳，若将可遇；求之，荡荡如系风捕景，终不可得。是以明王距而不听，圣人绝而不语。昔秦始皇使徐福发男女入海求神采药，因逃不还，天下怨恨。汉兴，新垣平、齐人少翁、公孙卿、栾大等皆以术穷诈得，诛夷伏辜。唯陛下距绝此类，毋令奸人有以窥朝者！”\n\n\t\t\t　　上善其言。\n\n\t\t\t　　", "husanxing_comment": [], "translation": "\n\n\t\t\t　　当时，汉成帝由于未能生育儿女，而比较拿鬼神、方术之类学说当回事，因给皇帝上书谈祭祀、方术之事而等待诏命的人甚多，祠庙祭祀的费用也相当大。光禄大夫谷永劝皇上说：“臣听说，明白于‘天地之性，惟人为贵’的道理，不可受到神怪之说的迷惑；要知道万物之间的情形，不可被异类之说误导。那些背逆仁义之道的人，不尊从《五经》的法理之言，而盛谈稀奇古怪的鬼神故事；广泛推崇祭祀方术，乞求获报于无福可言的祠庙。至于讲什么世上有仙人，服食长生不老之药，轻身腾远、冶炼化变黄金之术，全都是奸人在迷惑民众！他们挟带着邪门歪道，怀藏欺诈伪善之心，以欺蒙当世君主。听他们说的，滔滔不绝于耳，就好像可遇可求一般；若求真起来，却渺渺茫茫如望风扑影，终究什么也得不到。因而对于神鬼之事，明君拒而不听，圣人绝而不谈。昔日，秦始皇派徐福载运童男童女入海求神采药，因而逃去不回，致天下人怨恨。汉朝兴建，新垣平、齐人少翁、公孙卿、栾大等人，都因为欺诈牟利的招数用完了，遭到诛杀治罪。希望陛下拒绝此类虚妄之说，不使奸邪之人获得借以窥伺朝廷的机会。”\n\n\t\t\t　　皇上赞同谷永的话。\n\n\t\t\t　　"}, {"original": "\n\n\t\t\t　　十一月，尉氏男子樊并等十三人谋反，杀陈留太守，劫略吏民，自称将军；徒李潭、称忠、锺祖、訾顺共杀并，以闻，皆封为侯。\n\n\t\t\t　　十二月，山阳铁官徒苏令等二百二十八人攻杀长吏，盗库兵，自称将军；经郡国十九，杀东郡太守及汝南都尉。汝南太守严��捕斩令等。迁��为大司农。\n\n\t\t\t　　故南昌尉九江梅福上书曰：\n\n\t\t\t　　“昔高祖纳善若不及，从谏如转圜，听言不求其能，举功不考其素，陈平起于亡命而为谋主，韩信拔于行陈而建上将；故天下之士云合归汉，争进奇异，知者竭其策，愚者尽其虑，勇士极其节，怯夫勉其死。合天下之知，并天下之威，是以举秦如鸿毛，取楚若拾遗，此高祖所以无敌于天下也。\n\n\t\t\t　　“孝武皇帝好忠谏，说至言，出爵不待廉茂，庆赐不须显功。是以天下布衣各厉志竭精以赴阙廷，自衒鬻者不可胜数，汉家得贤，于此为盛。使孝武皇帝听用其计，升平可致，于是积尸暴骨，快心胡、越，故淮南王安缘间而起；所以计虑不成而谋议泄者，以众贤聚于本朝，故其大臣势陵，不敢和从也。\n\n\t\t\t　　", "husanxing_comment": [], "translation": "\n\n\t\t\t　　十一月，陈留郡尉氏县的男子樊并等十三人谋反，杀陈留太守，劫掠官民，自称将军。役徒李潭、称忠、锺祖、訾顺共同杀死樊并，被朝廷得知后，都封为侯爵。\n\n\t\t\t　　十二月，山阳县铁官役徒苏令等二百二十八人攻杀长吏，盗出军库武器，自称将军，攻掠十九个郡国，杀死东郡太守、汝南都尉。汝南太守严��捕杀了苏令等人。晋升严��为大司农。\n\n\t\t\t　　因而南昌尉九江梅福上书道：\n\n\t\t\t　　“昔日高祖采纳善言唯恐不及，听从进谏像转轮一样。听人讲话不苛求其有多大才能，举任有功之人不考究其平日出身。陈平举任于亡命之徒而成为谋士之首，韩信选拔于士卒阵列之中而立为三军上将。故而天下有志之士云集归汉，争先恐后进献奇思妙想；智慧者竭诚献策，愚钝者尽心思考，勇士敢于献身以尽忠义之节，怯弱者也不再贪生怕死。综合天下之智慧，兼并天下之威武，所以拿下强大的秦国如同举一鸿毛，攻取楚人项羽如同路中拾物。这就是汉高祖之所以天下无敌。\n\n\t\t\t　　“孝武皇帝善于采纳忠肯的谏言，有能说出至理名言者，赐予官爵不必等到举荐“孝廉”“茂才”之后，给予赏赐无须见到最后的成功。所以，天下布衣之士为了奔赴朝廷，各个励志图强、竭尽心思，展示才能而自我举荐的人不可胜数。汉家天下获得贤良之才，于此时最为盛众。假使汉武帝听取这些人的建议，天下平定是可以达到的，却于这个时候积尸暴骨地以攻打北胡和南越图得痛快，以致淮南王刘安乘机叛乱；然而刘安的计划失败、预谋泄露的原因，又在于众多贤能之人聚集于中央朝廷，淮南王手下大臣奈于压力，不敢附从。\n\n\t\t\t　　"}, {"original": "\n\n\t\t\t　　“方今布衣乃窥国家之隙，见间而起者，蜀郡是也。及山阳亡徒苏令之群，蹈藉名都、大郡，求党与，索随和，而亡逃匿之意，此皆轻量大臣，无所畏忌。国家之权轻，故匹夫欲与上争衡也。士者，国之重器。得士则重，失士则轻。《诗》云：‘济济多士，文王以宁。’庙堂之议，非草茅所言也。臣诚恐身涂野草，尸并卒伍，故数上书求见，辄报罢。臣闻齐桓之时，有以九九见者，桓公不逆，欲以致大也。今臣所言，非特九九也，陛下距臣者三矣，此天下士所以不至也。昔秦武王好力，任鄙叩关自鬻；缪公行伯，由余归德。今欲致天下之士，民有上书求见者，辄使诣尚书问其所言，言可采取者，秩以升斗之禄，赐以一束之帛。若此，则天下之士，发愤懑，吐忠言，嘉谋日闻于上，天下条贯，国家表里，烂然可睹矣。\n\n\t\t\t　　“夫以四海之广，士民之数，能言之类至众多也；然其俊桀指世陈政，言成文章，质之先圣而不缪，施之当世合时务，若此者亦无几人。故爵禄束帛者，天下之砥石，高祖所以厉世摩钝也。孔子曰：‘工欲善其事，必先利其器。’至秦则不然，张诽谤之罔〖胡三省注〗，古同网。〕以为汉敺除，〖胡三省注〗，古同驱。〕倒持泰阿，授楚其柄。故诚能勿失其柄，天下虽有不顺，莫敢触其锋，此孝武皇帝所以辟地建功，为汉世宗也。\n\n\t\t\t　　", "husanxing_comment": ["〔〖按〗罔，古同网。〕", "〔〖按〗敺，古同驱。〕"], "translation": "\n\n\t\t\t　　“时下民间人士窥测国家漏洞，趁机而谋反的，是蜀郡那个地方。及至山阳县逃亡的役徒苏令群伙，践踏名都、大郡，广招党羽、搜罗附和之众，竟无潜逃之意，这都缘于轻蔑朝中没有能臣，所以无所畏惧。正由于国家权势薄弱，才导致匹夫想与朝廷抗衡。有远大志向的士人，是国家贵重的宝器。得到这些士人则国家权重，失掉这些士人则国家权轻。《诗经》上说：‘人才济济的众多士人，使得文王得以安宁治国。本是朝廷上商议的大事，不是草堂茅舍中可以说的。〔按：即请求面君而谈。〕臣实在恐怕弃身于荒草，尸骨与战场的士卒们并在一处，故而数次上书求见，然而都遭到拒绝。臣听说齐桓公之时，有人以简单的‘九九算术’学识求见君王，齐桓公没有拒之门外，是想招引有大学问的人前来。如今为臣所要跟皇上谈的，可不是特意为了无关轻重的‘九九算术’，但却三次遭到陛下拒绝，天下仁人志士之所以不来进言了。昔日秦武王喜欢猛力之士，任鄙敲开函谷关自荐；秦穆公推行霸业，由余归附投诚。今天若想招引天下仁人志士，民众有上书求见者，便先叫他到尚书那里，问明所言内容，所言若可采用，给予一升或一斗米的奖励，赏赐一捆织布。这样，则天下仁人志士就会抒发愤懑，倾吐忠言；良谋益策天天都会被皇上听到，天下大事的脉络及国家表里状况就明明白白了。\n\n\t\t\t　　“以天下四海之广大，士民之无数，能够进言的人一定极多。然而其中的俊杰人物，评点世事、叙说政务，论言成文，质证于先贤圣哲不出谬误，施行于当世也与时务相符合，像这样的人就已寥寥无几了。因而官爵俸禄及绢帛之物，好比如天下的磨石，高祖就是以此来砥砺世人心志的。孔子说：‘工匠想完成好他的活计，必先让手中的工具锋利。’至于秦朝就不是这样，张设诽谤诬陷的罗网，反为我汉朝驱赶人才；倒持太阿宝剑，却授给楚人以剑柄。所以，只要不失掉剑柄，天下虽有不顺，没有人敢触其锋芒，这便是汉武帝所以开辟疆土建功立业，成为汉室江山的宗祖。\n\n\t\t\t　　"}, {"original": "\n\n\t\t\t　　“今陛下既不纳天下之言，又加戮焉！夫鸢鹊遭害，则仁鸟增逝；愚者蒙戮，则智士深退。间者愚民上疏，多触不急之法，〖胡三省注〗注〗师古曰：言以其所言为不急而罪之也。〕或下廷尉而死者众。自阳朔以来，天下以言为讳，朝廷尤甚，群臣皆承顺上指，莫有执正。何以明其然也？取民所上书，陛下之所善，试下之廷尉，廷尉必曰‘非所宜言，大不敬！’以此卜之，一矣。\n\n\t\t\t　　故京兆尹王章，资质忠直，敢面引廷争，孝元皇帝擢之，以厉具臣而矫曲朝。及至陛下，戮及妻子。且‘恶恶止其身’，王章非有反畔之辜而殃及室家，折直士之节，结谏臣之舌。群臣皆知其非，然不敢争。天下以言为戒，最国家之大患也！愿陛下循高祖之轨，杜亡秦之路，除不急之法，下无讳之诏，博览兼听，谋及疏贱，令深者不隐，远者不塞，所谓‘辟四门，明四目’也。往者不可及，来者犹可追。方今君命犯而主威夺，外戚之权，日以益隆；陛下不见其形，愿察其景！建始以来，日食、地震，以率言之，三倍春秋，水灾亡与比数，阴盛阳微，金铁为飞，〖胡三省注〗注〗张晏曰：河平二年，沛郡铁官铸铁如星飞，上去权、臣用事之异也。〕此何景也？汉兴以来，社稷三危：吕，霍，上官，皆母后之家也。亲亲之道，全之为右，当与之贤师良傅，教以忠孝之道。今乃尊宠其位，授以魁柄，使之骄逆，至于夷灭，此失亲亲之大者也。自霍光之贤，不能为子孙虑，故权臣易世则危。《书》曰：‘毋若火，始庸庸。’势陵于君，权隆于主，然后防之，亦无及已！”\n\n\t\t\t　　上不纳。\n\n\t\t\t　　", "husanxing_comment": ["〔〖胡三省注〗师古曰：言以其所言为不急而罪之也。〕", "〔〖胡三省注〗张晏曰：河平二年，沛郡铁官铸铁如星飞，上去权、臣用事之异也。〕"], "translation": "\n\n\t\t\t　　“今天陛下不但不听取天下人的谏言，还对他们施加以杀戮啊！若是鹞鹰、乌鹊之类的凡鸟遭到伤害，则鸾凤那样的仁德之鸟也会远走高飞；若是凡夫俗子蒙受杀戮，则仁人智士也会退去并深深地隐藏起来。前段时间有凡夫俗子们上疏，多由于说的是些不急切的事而触犯“不急之法”，就有很多人被交到廷尉那里入狱而死。从阳朔年间以来，天下人以说话为忌讳，朝廷更为严重，群臣都在顺承皇上的意旨说话，不敢有纠正的意见。如何了解这些实际情况呢？拿一份平民的上书，陛下认为不错的，投到廷尉那里试看一下反映，廷尉必然说‘此话不\n\t\t\t当说，大为不敬！’用这种做法测试，就一切都明白了。\n\n\t\t\t　　“过去，京兆尹王章，品性忠正耿直，敢于出面当庭争辩，孝元皇帝提拔了他，以激励无所作为的官员以及纠正不正直的朝臣。然而到了陛下这里，却将王章及其妻小都给杀了。有句话叫‘作恶者恶在一人’，王章并没有反叛之罪，却殃及其家室，这是摧折了刚直之士的气节，封禁了谏臣之口。群臣都知道是错误，却不敢争辩。天下人以祸从口出为戒，是国家最大的祸患啊！愿陛下遵循高祖的轨道，堵塞秦朝亡国之路，去除“不急之法”，下达不禁言之诏，广泛观察事物，普遍地倾听意见，谋虑到关系疏远、地位低下的人，使得居于深层次的不被埋没，处于僻远的不被阻隔，即所谓‘开启四面大门，让四方都看得明亮’。已过去的是来不及了，来日的事还可以补救。而今君主的意志和威严遭到侵犯和剥夺，外亲的权势一日比一日重；陛下看不见他们的实际作为，但愿能观察到映射出来的影子。建始元年以来，日食、地震，从比率上来说，三倍于春秋时代，而水灾就无法比较了。阴盛阳衰，金铁化星而飞，这是什么景象啊？汉朝兴建以来，江山社稷出现过三次危机，吕氏、霍氏、上官氏三家，都是母后之家。亲爱自己亲人的原则，以保全他们为上，应当给他们安排个贤良的师傅，教授以忠孝之道。而今却给他们安排在尊贵娇宠的位置，授予魁首的权柄，使之骄横犯逆，以至于最后被诛灭，这反而成了失掉亲人之爱的大祸殃了。虽是霍光那样的贤臣，都不能保证子孙的安全，故而朝廷的权重之臣一旦更换世代就更危险了。《尚书》中说：‘不要使像火那样，起始于星星点点。’待到权势凌驾于君主之上，然后再加以戒备，已经来不及了。”\n\n\t\t\t　　皇上不予采纳。\n\n\t\t\t\n　"}]