[{"title": "\n\n\t\t\t \n\t\t\t　　● 汉纪四十九　〔起玄黓困敦（壬子），尽上章涒滩（庚申），凡九年。〕\n\n\t\t\t　　◎ 汉孝灵皇帝·上之下\n\n\t\t\t　　"}, {"original": "\n\n\t\t\t　　汉孝灵皇帝　熹平元年（壬子　公元172年）\n\n\t\t\t　　春，正月，车驾上原陵。司徒掾陈留蔡邕曰：“吾闻古不墓祭。朝廷有上陵之礼，始谓可损；今见威仪，察其本意，乃知孝明皇帝至孝恻隐，不易夺也。〔〖胡三省注〗据《礼仪志》，西都旧有上陵，至东都则其仪文愈备，其略见四十四卷永平元年。上，时掌翻。掾，俞绢翻。易，以豉翻。〕礼有烦而不可省者，此之谓也。”\n\n\t\t\t　　三月，壬戌，太傅胡广薨，年八十二。广周流四公，〔〖胡三省注〗太傅、太尉、司徒、司空。〕三十余年，〔〖胡三省注〗贤曰：广以顺帝汉安元年为司空，至熹平元年薨，三十一年也。〕历事六帝，〔〖胡三省注〗安、顺、冲、质、桓、灵。〕礼任极优，罢免未尝满岁，辄复升进。所辟多天下名士，与故吏陈蕃、李咸并为三司。〔〖胡三省注〗三司，即三公。〕练达故事，明解朝章，故京师谚曰：“万事不理，问伯始；天下中庸，有胡公。”〔〖胡三省注〗胡广，字伯始。夫既曰：“万事不理问伯始”，则当时之责望亦重矣，岂可以三十余年周流四公为荣哉！贤曰：中，和也。庸，常也。中和可常行之德也。〕然温柔谨悫，常逊言恭色以取媚于时，无忠直之风，天下以此薄之。\n\n\t\t\t　　五月，己巳，赦天下，改元。\n\n\t\t\t　　长乐太仆侯览坐专权骄奢，策收印绶，自杀。〔〖胡三省注〗长乐太仆，太后宫官也；主驭，宦者为之，秩二千石。乐，音洛。〕\n\n\t\t\t　　六月，京师大水。\n\n\t\t\t　　", "translation": "\n\n\t\t\t　　● 汉纪四十九\n\n\t\t\t　　◎ 汉灵帝·上之下\n\n\t\t\t　　汉灵帝熹平元年（壬子　公元172年）\n\n\t\t\t　　春季，正月，灵帝前往光武帝原陵祭祀。司徒掾陈留郡人蔡邕说：“我曾经听说，古代君王从不到墓前祭祀。皇帝有上陵举行墓祭的礼仪，最初认为可以减损。而今亲眼看到墓祭的威仪，体察它的本来用意，方才了解明帝的至孝隐衷，的确不能取消。有的礼仪似乎多余，但实际上是必不可少的，大概就是指此。”\n\n\t\t\t　　三月壬戌（初八），太傅胡广去世，享年八十二岁。胡广，字伯始，历任太傅、太尉、司徒和司空，前后任职三十余年，曾侍奉过安、顺、冲、质、桓、灵等六个皇帝，受到极优厚的礼遇，每次被免职，不出一年，即又复职。他所聘用的大都是天下的知名人士，曾和他过去的部属陈蕃、李咸并列三公。他非常熟悉先朝的典章制度，通晓当代的朝廷规章，所以京都洛阳有谚语说：“万事不理问伯始，不偏不倚有胡公。”然而，胡广温柔敦厚，谨小慎微，以此取媚朝廷，没有忠贞正直的气节，天下的人因此而轻视他。\n\n\t\t\t　　五月己巳（十六日），大赦天下，改年号。\n\n\t\t\t　　长乐太仆侯览因专权跋扈和骄横奢侈获罪，灵帝下令收回印信，侯览自杀。\n\n\t\t\t　　六月，京都洛阳发生大水灾。\n\n\t\t\t　　"}, {"original": "\n\n\t\t\t　　窦太后母卒于比景，太后忧思感疾，癸巳，崩于云台。宦者积怨窦氏，以衣车载太后尸置城南市舍，数日，曹节、王甫欲用贵人礼殡。帝曰：“太后亲立朕躬，统承大业，岂宜以贵人终乎！”于是发丧成礼。\n\n\t\t\t　　节等欲别葬太后，而以冯贵人配祔。〔〖胡三省注〗贤曰：祔，谓新死之主祔于先死者之庙，妇祔于其夫，所祔之妃妾祔于妾祖姑也。〕诏公卿大会朝堂，令中常侍赵忠监议。〔〖胡三省注〗监，古衔翻。〖按〗监，古读干，今读间。〕太尉李咸时病，扶舆而起，捣椒自随，〔〖胡三省注〗孔颖达曰：《释木》云：檓，大椒。郭璞曰：今椒树丛生，实大者名为檓。陆玑疏云：椒树如茱萸，有针刺，叶坚而滑泽，蜀人作茶，吴人作茗，皆合煮其叶以为香。今成皋山间有椒，谓之竹叶椒，其树亦如蜀椒，少毒热，不中合药也，可著饮食中；又用烝鸡豚，最佳香。东海诸岛亦有椒树，枝叶皆相似，子长而不圆，甚香，其昧似橘皮。《本草》亦云：椒，大热，有毒。按李咸捣椒自随，齐明帝将杀高武诸孙，敕太官煮椒二斛，盖其毒能杀人也。〕谓妻子曰：“若皇太后不得配食桓帝，吾不生还矣！”〔〖胡三省注〗欲以死争之也。〕既议，坐者数百人，各瞻望良久，莫肯先言。赵忠曰：“议当时定！”廷尉陈球曰：“皇太后以盛德良家，母临天下，宜配先帝，是无所疑。”忠笑而言曰：“陈廷尉宜便操笔。”球即下议曰：“皇太后自在椒房，有聪明母仪之德；遭时不造，援立圣明承继宗庙，功烈至重。先帝晏驾，因遇大狱，迁居空宫，不幸早世，家虽获罪，事非太后，今若别葬，诚失天下之望。且冯贵人冢尝被发掘，骸骨暴露，与贼并尸，魂灵汙染，〔〖胡三省注〗贤曰：段熲为河南尹，坐盗发冯贵人冢，左迁谏议大夫。余据熲以延熹三年入为侍中，转执金吾、河南尹，则发冢之事于是年近耳。被，皮义翻。〖按〗汙，同污。〕且无功于国，何宜上配至尊！”忠省球议，〔〖胡三省注〗省，悉井翻；下同。〕作色俯仰，蚩球曰：“陈廷尉建此议甚健！”〔〖胡三省注〗蚩，笑也。〕球曰：“陈、窦既冤，皇太后无故幽闭，臣常痛心，天下愤叹！今日言之，退而受罪，宿昔之愿也！”李咸曰：“臣本谓宜尔，诚与意合。”于是公卿以下皆从球议。曹节、王甫犹争，以为：“梁后家犯恶逆，别葬懿陵，〔〖胡三省注〗梁后先桓帝崩，葬懿陵。梁冀诛，始废陵为贵人冢。〕武帝黜废卫后，而以李夫人配食，〔〖胡三省注〗戾太子之乱，武帝策废其母卫后，后自杀。武帝崩，霍光缘帝雅意，以李夫人配食。〕今窦氏罪深，岂得合葬先帝！”李咸复上疏曰：“臣伏惟章德窦后虐害恭怀，安思阎后家犯恶逆，〔〖胡三省注〗窦后事见四十六卷章帝建初八年。阎后事见五十卷、五十一卷安帝延光三年、四年。复，扶又翻。〕而和帝无异葬之议，顺朝无贬降之文。至于卫后，孝武皇帝身所废弃，不可以为比。今长乐太后尊号在身，亲尝称制，且援立圣明，光隆皇祚。太后以陛下为子，陛下岂得不以太后为母！子无黜母，臣无贬君，宜合葬宣陵，一如旧制。”帝省奏，从之。〔〖胡三省注〗省，悉景翻。《考异》曰：袁纪云：“河南尹李咸执药上书曰：‘昔秦始皇幽闭母后，感茅焦之言，立驾迎母，供养如初。夫以秦后之恶，始皇之悖，尚纳直臣之语，不失母子之恩，岂况皇太后不以罪没，陛下之过有重始皇。臣谨左手赍章，右手执药，诣阙自闻。如遂不省，臣当饮鸩自裁，下觐先帝，具陈得失。’章省，上感其言，使公卿更议。廷尉陈球乃下议。”与范不同，今从范书。〕\n\n\t\t\t　　", "translation": "\n\n\t\t\t　　窦太后的母亲于比景病故，窦太后过度忧伤，思念成疾。癸巳（初十），在南宫云台去世。因宦官们对窦姓家族积怨甚深，所以用运载衣服的车，把窦太后的尸体运到洛阳城南的市舍，停放数日后，曹节、王甫想用贵人的礼仪来埋葬窦太后。灵帝说：“窦太后亲自拥立朕为皇帝，继承大业，怎么能用贵人的礼仪为她送终？”于是仍照皇太后的礼仪发丧。\n\n\t\t\t　　曹节等人又打算将窦太后埋葬到别处，而把冯贵人的尸体移来和桓帝合葬。灵帝下诏，召集三公、九卿等文武百官，在朝堂上集会议事，命中常侍赵忠监督议事。当时，太尉李咸正卧病在床，挣扎着抱病上车，并且随身携带了毒药，临走时对妻子说：“倘若皇太后不能随桓帝一同祭祀，我决不活着回家！”会议开始后，与会者数百人，互相观望了很久，没有人肯先发言。赵忠催促说：“议案应当迅速确定！”廷尉陈球说：“皇太后品德高尚，出身清白，以母仪治理天下，应该配享先帝，这是毫无疑问的。”赵忠笑着说：“那就请陈廷尉赶快执笔起草议案。”陈球立即下笔写道：“窦太后身处深宫之中，天赋聪明，兼备天下之母的仪容和品德。遭逢时世艰危，窦太后援立陛下为帝，继承皇家宗庙祭祀，功勋卓著。先帝去世后，不幸兴起大狱，窦太后被迁往空宫居住，过早离开人世。窦家虽然有罪，但事情并非太后主使发动。而今倘若改葬别处，确实使天下失望。并且冯贵人的坟墓曾经被盗贼发掘过，骨骸已经暴露，与贼寇尸骨混杂，魂灵蒙受污染。何况冯贵人对国家又没有任何功劳，怎么有资格配享至尊？”赵忠看完陈球起草的议案，气得脸色大变，全身发抖，嗤笑说：“陈廷尉起草的议案真好！”陈球回答说：“陈蕃、窦武既已遭受冤枉，窦太后又无缘无故地被幽禁，我一直很痛心，天下之人无不愤慨叹息！今天，我既然已经把话说了出来，即使是会议之后遭到报复，决不后悔，这正是我一向的愿望。”太尉李咸紧接着说：“我原来就认为应该如此，陈廷尉的议案和我的意见完全相同。”于是三公、九卿以下的文武百官全都赞成陈球的意见。曹节、王甫仍继续争辩，他们认为：“梁皇后为先帝正妻，后因梁家犯恶逆大罪，将梁皇后别葬在懿陵。汉武帝废黜正妻卫皇后，而以李夫人配享。现在窦家罪恶如此深重，怎么能和先帝合葬？”太尉李咸又向灵帝上书说：“我俯伏回想，章帝窦皇后陷害梁贵人，安帝阎皇后家犯恶逆大罪，然而和帝并没有提出将嫡母窦皇后改葬别处，顺帝也没有下诏贬降嫡母阎皇后。至于废黜卫皇后，那是武帝在世时亲自作出的决定，不可以用来相比。而今长乐太后一直拥有皇太后的尊号，又曾亲身临朝治理天下，况且援立陛下为帝，使皇位光大兴隆。皇太后既然把陛下当作儿子，陛下怎能不把皇太后当作母亲？儿子没有废黜母亲的，臣属没有贬谪君王的。所以应将窦太后与先帝合葬宣陵，一切都要遵从旧制。”灵帝看了奏章，完全采纳李咸的意见。\n\n\t\t\t　　"}, {"original": "\n\n\t\t\t　　秋，七月，甲寅，葬桓思皇后于宣陵。\n\n\t\t\t　　有人书朱雀阙，〔〖胡三省注〗《古今注》：永平二年十一月，初作北宫，朱爵，南司马门阙，在宫门之外。〕言：“天下大乱，曹节、王甫幽杀太后，〔〖胡三省注〗《考异》曰：旧云：“常侍侯览多杀党人”按时览已死，恐误。今去之。〕公卿皆尸禄，无忠言者。”诏司隶校尉刘猛逐捕，十日一会。猛以诽书言直，不肯急捕。月余，主名不立；〔〖胡三省注〗贤曰：不得书阙主名。〕猛坐左转谏议大夫，以御史中丞段颎代之。颎乃四出逐捕，及太学游生系者千余人。节等又使颎以它事奏猛，论输左校。\n\n\t\t\t　　初，司隶校尉王寓依倚宦官，求荐于太常张奂，奂拒之，寓遂陷奂以党罪禁锢。奂尝与段颎争击羌，不相平，〔〖胡三省注〗事见上卷建宁元年。〕颎为司隶，欲逐奂归敦煌而害之；〔〖胡三省注〗奂徙属弘农事见上卷桓帝永康元年。敦，徒门翻。〕奂奏记哀请于颎，乃得免。\n\n\t\t\t　　初，魏郡李暠为司隶校尉，以旧怨杀扶风苏谦；谦子不韦瘗而不葬，变姓名，结客报仇。暠迁大司农，不韦匿于廥中，凿地旁达暠之寝室，〔〖胡三省注〗《说文》曰：廥，刍槀藏，音工外翻。〕杀其妾并小儿。暠大惧，以板藉地，一夕九徙。又掘暠父冢，断取其头，标之于市。暠求捕不获，愤恚，呕血死。不韦遇赦还家，乃葬父行丧。张奂素睦于苏氏，而段颎与暠善，颎辟不韦为司隶从事，不韦惧，称病不诣。颎怒，使从事张贤就家杀之，先以鸩与贤父曰：“若贤不得不韦，便可饮此！”贤遂收不韦，并其一门六十余人，尽诛之。\n\n\t\t\t　　", "translation": "\n\n\t\t\t　　秋季，七月甲寅（初二），将窦太后安葬在宣陵，谥号为桓思皇后。\n\n\t\t\t　　有人在朱雀门上书写，说：“天下大乱，曹节、王甫幽禁谋杀太后，三公、九卿，空受俸禄而不治事，没有人敢说忠言。”灵帝下诏，命司隶校尉刘猛负责追查搜捕，每十天作一次汇报。刘猛认为所书写的话与实际情况相符，因此不肯加紧搜捕。过了一月有余，仍然没有搜捕到书写的人犯。刘猛因此坐罪，被贬为谏议大夫，又任命御史中丞段颎接替刘猛。于是段颎派人四出追查搜捕，包括在太学游学的学生在内，逮捕和关押的有一千余人。曹节等人又指使段颎寻找别的借口弹劾刘猛，判处将他遣送到左校营罚服苦役。\n\n\t\t\t　　最初，前司隶校尉王寓依靠宦官的势力，曾请求太常张奂推荐，被张奂拒绝。王寓便诬陷张奂为党人，使他遭受禁锢，不许做官。而张奂跟段颎之间曾经因对西羌战争有过争执，互相怨恨不平。所以段颎担任司隶校尉以后，打算把张奂驱逐到敦煌郡，然后加以杀害。后因张奂向段颎写信苦苦哀求，才免于难。\n\n\t\t\t　　当初，魏郡人李暠担任司隶校尉，因为从前的怨恨而杀害左扶风人苏谦。苏谦的儿子苏不韦将父亲的尸体浅埋在地面上，不肯入土下葬。然后，改名换姓，结交宾客，决心为父报仇。稍后，李暠擢升为大司农，苏不韦躲藏在草料库中，挖掘地道，一直通到李暠的卧室，杀死李暠的妾和幼儿。李暠十分恐惧，用木板遍铺地面，一夜之间，搬动九次。苏不韦又挖掘李暠父亲的坟墓，砍下死尸的头，悬挂到集市上。李暠请求官府派人缉捕，未能抓获，他愤恨以极，竟至吐血而死。后来，苏不韦遇到朝廷颁布赦令，才敢回到家乡，安葬父亲，举行丧礼。张奂一向和苏家和睦，而段颎和李暠亲善。段颎延聘苏不韦为司隶从事，苏不韦感到恐惧，声称有病不肯就职。段颎勃然大怒，派遣从事张贤在苏家将苏不韦杀死。行前，段颎先将一杯毒酒交给张贤的父亲，并且威胁他说：“如果张贤此去杀不了苏不韦，你就把这杯毒酒喝下去！”张贤便逮捕苏不韦，连同他的一家共六十余人，全都杀死。\n\n\t\t\t　　"}, {"original": "\n\n\t\t\t　　勃海王悝之贬瘿陶也，因中常侍王甫求复国，许谢钱五千万；既而桓帝遗诏复悝国，〔〖胡三省注〗怪复国事见上卷永康元年。〕悝知非甫功，不肯还谢钱。中常侍郑飒、中黄门董腾数与悝交通，〔〖胡三省注〗飒，音立。数，所角翻。〕甫密司察以告段颎。〔〖胡三省注〗司，读曰伺。〕冬，十月，收飒送北寺狱，使尚书令廉忠诬奏“飒等谋迎立悝，大逆不道”，遂诏冀州刺史收悝考实，迫责悝，令自杀；妃妾十一人、子女七十人、伎女二十四人皆死狱中，傅、相以下悉伏诛。甫等十二人皆以功封列侯。\n\n\t\t\t　　十一月，会稽妖贼许生起句章，〔〖胡三省注〗句章县，属会稽郡。贤曰：故城在今越州鄮县西。《十三州志》曰：句践之地，南至句无，其后并吴，因大城之，章霸功，以示子孙，故曰句章。妖，于骄翻。句，音章句之句。〕自称阳明皇帝，众以万数；遣扬州刺史臧旻、丹阳太守陈寅讨之。\n\n\t\t\t　　十二月，司徒许栩罢，以大鸿胪袁隗为司徒。〔〖胡三省注〗隗，五罪翻。《考异》曰：袁纪在四年。今从范书。〕\n\n\t\t\t　　鲜卑寇并州。\n\n\t\t\t　　是岁，单于车儿死，子屠特若尸逐就单于立。〔〖胡三省注〗车，昌遮翻。〕\n\n\t\t\t　　", "translation": "\n\n\t\t\t　　渤海王刘悝当初被贬降为瘿陶王时，请托中常侍王甫游说桓帝，如果能够恢复原来的封国，愿送给五千万钱作为谢礼。不久，桓帝去世，遗诏恢复刘悝原来的封国。刘悝知道，这不是王甫的功劳，因此不肯送给王甫这笔谢钱。中常侍郑飒、中黄门董腾经常和渤海王刘悝来往，王甫秘密派人监督，将情况告诉段颎。冬季，十月，逮捕郑飒，羁押北寺监狱。王甫又指使尚书令廉忠诬告说：“郑飒等人阴谋迎立渤海王刘悝当皇帝，大逆不道。”于是灵帝下诏，命冀州刺史逮捕刘悝，就地审问核实，责令他自杀。刘悝的妃妾十一人、子女七十人，歌舞伎女二十四人，全都死在狱中。封国太傅、宰相以下官吏，全都处以死刑。王甫等十二人都因此有功被朝廷封为列侯。\n\n\t\t\t　　十一月，会稽郡妖贼许生在句章县聚众起兵，自称“阳明皇帝”，部众多达以万计数。朝廷派遣扬州刺史臧旻、丹阳郡太守陈寅率军前往讨伐。\n\n\t\t\t　　十二月，司徒许栩被罢免，擢升大鸿胪袁隗为司徒。\n\n\t\t\t　　鲜卑侵犯并州。\n\n\t\t\t　　同年，南匈奴汗国伊陵若尸逐就单于栾提车儿去世，儿子继位，号为屠特若尸逐就单于。\n\n\t\t\t　　"}, {"original": "\n\n\t\t\t　　汉孝灵皇帝　熹平二年（癸丑　公元173年）\n\n\t\t\t　　春，正月，大疫。\n\n\t\t\t　　丁丑，司空宗俱薨。\n\n\t\t\t　　二月，壬午，赦天下。\n\n\t\t\t　　以光禄勋杨赐为司空。\n\n\t\t\t　　三月，太尉李咸免。\n\n\t\t\t　　", "translation": "\n\n\t\t\t　　汉灵帝熹平二年（癸丑　公元173年）\n\n\t\t\t　　春季，正月，发生大瘟疫。\n\n\t\t\t　　丁丑（二十七日），司空宗俱去世。\n\n\t\t\t　　二月壬午（初三），大赦天下。\n\n\t\t\t　　擢升光禄勋杨赐为司空。\n\n\t\t\t　　三月，太尉李咸被免官。\n\n\t\t\t　　"}, {"original": "\n\n\t\t\t　　夏，五月，以司隶校尉段颎为太尉。\n\n\t\t\t　　六月，北海地震。\n\n\t\t\t　　秋，七月，司空杨赐免；以太常颍川唐珍为司空。珍，衡之弟也。\n\n\t\t\t　　冬，十二月，太尉段颎罢。\n\n\t\t\t　　鲜卑寇幽、并二州。\n\n\t\t\t　　癸酉晦，日有食之。\n\n\t\t\t　　", "translation": "\n\n\t\t\t　　夏季，五月，擢升司隶校尉段颎为太尉。\n\n\t\t\t　　六月，北海国发生地震。\n\n\t\t\t　　秋季，七月，司空杨赐被免官，擢升太常颍川郡人唐珍为司空。唐珍是唐衡的弟弟。\n\n\t\t\t　　冬季，十二月，太尉段颎被罢免。\n\n\t\t\t　　鲜卑侵犯幽州、并州。\n\n\t\t\t　　癸酉晦（二十九日），发生日食。\n\n\t\t\t　　"}, {"original": "\n\n\t\t\t　　汉孝灵皇帝　熹平三年（甲寅　公元174年）\n\n\t\t\t　　春，二月，己巳，赦天下。\n\n\t\t\t　　以太常东海陈耽为太尉。\n\n\t\t\t　　三月，中山穆王畼薨，无子，国除。〔〖胡三省注〗畼，中山简王焉之曾孙。焉，光武子。《考异》曰：本传云：“子节王稚嗣，无子，国除。”与帝纪异，未知孰是，又不知稚薨在何年，今且从帝纪。〕\n\n\t\t\t　　夏，六月，封河间王利子康为济南王，奉孝仁皇祀。〔〖胡三省注〗帝入继大宗，故以康奉孝仁皇祀。利，帝从兄弟也。济，子礼翻。〕\n\n\t\t\t　　吴郡司马富春孙坚召募精勇，得千余人，助州郡讨许生。〔〖胡三省注〗百官志，郡有丞、长史，而无司马。盖是时以盗起，置司马以主兵也。富春县，属吴郡。贤曰：今杭州富阳县也，避晋简文帝母郑太后讳，改曰富阳。〕冬，十一月，臧旻、陈寅大破生于会稽，斩之。\n\n\t\t\t　　任城王博薨，无子，国绝。〔〖胡三省注〗桓帝延熹四年，博绍封任城国。〕\n\n\t\t\t　　十二月，鲜卑入北地，太守夏育率屠各追击，破之。迁育为护乌桓校尉。鲜卑又寇并州。\n\n\t\t\t　　司空唐珍罢，以永乐少府许训为司空。〔〖胡三省注〗永乐少府，董太后宫内也。乐，音洛。〕\n\n\t\t\t　　", "translation": "\n\n\t\t\t　　汉灵帝熹平三年（甲寅　公元174年）\n\n\t\t\t　　春季，二月己巳（十六日），大赦天下。\n\n\t\t\t　　擢升太常东海郡陈耽为太尉。\n\n\t\t\t　　三月，中山王刘畼去世，无子继承，封国被撤除。\n\n\t\t\t　　夏季，六月，封河间王刘利的儿子刘康为济南王，侍奉灵帝父亲、孝仁皇刘苌的祭祀。\n\n\t\t\t　　吴郡司马富春县人孙坚招募精锐强悍的勇士，集结千余人，帮助州郡官府讨伐妖贼许生。冬季，十一月，臧旻、陈寅在会稽郡大破许生，并将许生斩杀。\n\n\t\t\t　　任城王刘博去世，无子继承，封国撤销。\n\n\t\t\t　　十二月，鲜卑攻入北地郡，太守夏育率领屠各兵前往追击，将其击破。夏育被朝廷擢升为护乌桓校尉。鲜卑又侵犯并州。\n\n\t\t\t　　司空唐珍被罢免，擢升永乐少府许训为司空。\n\n\t\t\t　　"}, {"original": "\n\n\t\t\t　　汉孝灵皇帝　熹平四年（乙卯　公元175年）\n\n\t\t\t　　春，三月，诏诸儒正《五经》文字，命议郎蔡邕为古文、篆、隶三体书之，刻石，立于太学门外，〔〖胡三省注〗雒阳记曰：太学在雒阳城南开阳门外，讲堂长十丈，广二丈，堂前石经四部，本碑凡四十六枚。西行，《尚书》、周易、《公羊传》十六碑存，十二碑毁。南行，《礼记》十五碑悉崩坏。东行，《论语》三碑毁。《礼记》碑上有谏议大夫马日磾、议郎蔡邕名。古文，科斗书也。篆，大篆也。隶，今谓之八分书。后魏江式曰：伏羲氏作而八封形其画，轩辕氏兴而灵龟彰其采。古史苍颉览二象之爻，观鸟兽之迹，别刱文字，以代结绳。迄于三代，厥体颇异。虽依类取制，未能殊苍氏矣。《周礼》：保氏教国子以六书：一曰指事，二曰象形，三曰谐声，四曰会意，五曰转注，六曰假借，盖是苍颉之遗法。及宣王太史史籀著大篆十五篇，与古文或同或异，时人即谓之籀书。孔子修《六经》，左丘明述《春秋》，皆以古文。七国殊轨，文字乖别；秦兼天下，李斯奏罢不合秦文者。斯作《苍颉篇》，车府令赵高作《爰历篇》，太史令胡母敬作《博学篇》，皆取史籀，或颇有省改，所谓小篆者也。秦烧经书，涤除旧典，官狱繁多，以趣约易，始用隶书，古文由此息矣。隶书者，始皇使下杜人程邈附于小篆所作也。世人以邈徒隶，即谓之隶书。故秦有八体：一曰大篆，二曰小篆，三曰符书，四曰虫书，五曰摹印，六曰署书，七曰殳书，八曰隶书。汉兴有尉律学，教以籀书，又习八体。又有草书，莫知谁始，其书形虽无厥谊，亦是一时之变通也。孝宣时，召通苍颉读者，独张敞从受之。凉州刺史杜业、沛人爰礼、讲学大夫秦近亦能言之。孝平时，征礼等百余人《说文》字于未央宫中，黄门侍郎扬雄采以作训纂。亡新居摄，使大司马甄丰校文字之部，颇改定古文，时有六书：一曰古文，孔子壁中书也；二曰奇字，即古文而异者；三曰篆书，云小篆也；四曰佐书，秦隶书也；五曰缪篆，所以摹印也；六曰鸟虫，所以书幡信也。壁中书者，鲁恭王坏孔子宅，而得尚书、春秋、《论语》、《孝经》也。又北平侯张苍献《春秋左氏传》，书体与孔氏相类，即前代之古文矣。后汉，郎中扶风曹喜号曰工篆，小异斯法，而甚精巧，自是后学，皆其法也。又诏侍中贾逵修理旧文，殊艺异术，王教一端，苟有可以加于国者，靡不悉集。逵，即汝南许慎古学之师也。慎嗟时人之好奇，叹俗儒之穿凿，撰《说文解字》十五篇，类聚群分，杂而不越，最可得而论也。左中郎将陈留蔡邕采李斯、曹喜之法，为古今杂形。诏于太学立石碑，刊载五经，题书楷法，多是邕书。后开鸿都，书画奇能莫不云集。时诸方献篆，无出邕者。魏初，博士清河张揖著《埤苍》、《广雅》、《古今字诂》，缀拾遗漏，增长事类，抑于文为益，然其字诂方之许篇，古今体用，或得或失。陈留邯郸淳亦与揖同时，善仓、雅、许氏字指，八体六书，精究开理，有名于揖，又建三字石经于汉碑西，较之《说文》篆隶大同，而古字小异。又有京兆韦诞、河东卫觊二家，并号能篆，当时台观榜题、宝器之铭，悉是诞书，咸传之子孙，世称其妙。晋世，义阳王典祠令吕忱表上《字林》六卷，寻其况趣，附讬许慎《说文》；而按偶章句，隐别古籀奇惑之字，文得正隶，不差篆意也。忱弟静别放故左校令李登声韵之法，作《韵集》五卷，使宫商龣征羽各为一篇，而文字与兄便是鲁、卫，音读楚、夏，时有不同。皇魏承百王之季，世易风移，文字改变，篆形缪错，隶体失真，俗学鄙习，复加虚造，巧谈辩士，以意为疑，炫惑于时，难以釐改，乃曰“追来为归，巧言为辩，小兔为䨲，神虫为蚕，”如斯甚众，皆不合孔氏古书、史籀大篆、许氏《说文》、石经三字也。式言字学，本末颇详，故备著之。赵明诚《金石录》曰：石经，盖汉灵帝熹平四年所立，其字则蔡邕小字八分书也；《后汉书》《儒林传》叙云“为古文、篆、隶三体”者，非也，盖邕所书乃八分，而三体石经乃魏时所建也。洪氏隶续曰：石经见于范史帝纪及儒林、宦者传，皆云五经。蔡邕、张驯传则曰六经。惟《儒林传》云：为古文、篆、隶三体书法。郦氏《水经》云，汉立石经于太学。魏正始中，又刻古文、篆、隶三字石经。唐志有三字石经古篆两种，曰尚书，曰《左传》。独隋志所书异同，其目有一字石经七种，三字石经三种。既以七经为蔡邕书矣。又云魏立一字石经，乃其误也。范蔚宗时，三体石经与熹平所镌并列于学官，故史笔误书其事，后人袭其讹错，或不见石刻，无以考正。赵氏虽以一字为中郎所书，而未见三体者。欧阳氏以三体为汉碑，而未尝见一字者。近世方勺作泊宅编，载其弟匋所跋（光绪本作“拔”）石经，亦为范书、隋志所惑，指三体为汉字。至公羊碑有马日磾等名，乃云世用其所正定之本，因存其名。可谓谬论。北史江式云：魏邯郸淳以书教皇子，建三字石经于汉碑西。按此碑以正始年中立。《汉书》云：元嘉元年，度尚命邯郸淳作曹娥碑。时淳已弱冠，自元嘉至正始亦九十余年。式以三字为魏碑则是；谓之邯郸淳所书，非也。〕使后儒晚学咸取正焉。碑始立，其观视及摹写者车乘日千余两，填塞街陌。\n\n\t\t\t　　初，朝议以州郡相党，人情比周，乃制昏姻之家及两州人士不得对相监临，至是复有三互法，〔〖胡三省注〗贤曰：三互，谓婚姻之家及两州人不得交互为官也。复，扶又翻；下同。〕禁忌转密，选用艰难，幽、冀二州久缺不补。蔡邕上疏曰：“伏见幽、冀旧壤，铠、马所出，〔〖胡三省注〗贤曰：铠，甲也。《周礼》考工记曰：燕无函。函，亦甲也。言幽、燕之地，家家皆能为函，故无函匠也。《左传》曰：冀之北土，马之所生。〕比年兵饥，渐至空耗。今者阙职经时，吏民延属，〔〖胡三省注〗比，毗至翻。延属者，延颈而属望也。属，之欲翻。〕而三府选举，逾月不定。臣怪问其故，云避三互。十一州有禁，当取二州而已。又，二州之士或复限以岁月，狐疑迟淹，两州悬空，万里萧条，无所管系。愚以为三互之禁，禁之薄者。今但申以威灵，明其宪令，对相部主，〔〖胡三省注〗冀州之人刺幽州，幽州之人刺冀州，是为对相部主。〕尚畏惧不敢营私；况乃三互，何足为嫌！昔韩安国起自徒中，〔〖胡三省注〗韩安国，梁人，坐法抵罪，梁内史缺，天子遣使拜为梁内史，起徒中为二千石。〕朱买臣出于幽贱，〔〖胡三省注〗朱买臣，吴人，家贫，卖薪以自给，后随计吏至长安，拜会稽太守。〕并以才宜，还守本邦，岂复顾循三互，系以末制乎！臣愿陛下上则先帝，蠲除近禁，其诸州刺史器用可换者，无拘日月、三互，以差厥中。”朝廷不从。\n\n\t\t\t　　", "translation": "\n\n\t\t\t　　汉灵帝熹平四年（乙卯　公元175年）\n\n\t\t\t　　春季，三月，灵帝下诏，命儒学大师们校正《五经》文字，命议郎蔡邕用古文、大篆、隶书三种字体书写，刻在石碑上，竖立在太学门外，使后来的儒生晚辈，都以此作为标准。石碑刚竖立时，坐车前来观看以及临摹和抄写的，每天有一千余辆之多，填满大街小巷。\n\n\t\t\t　　最初，朝廷集议，因州郡之间互相勾结，徇私舞弊，于是制定法律，规定有婚姻关系的家庭，以及两州的人士，不得互相担任负责督察对方的上官。到现在，更制定“三互法”，禁忌更加严密，朝廷选用州郡等地方官员时非常艰难。所以，幽州、冀州的刺史，职位空缺很久，一直找不到合适的人选来接任。于是蔡邕上书说：“我俯伏观察，幽州、冀州故土，本来是盛产铠甲和骑马的地方，连年以来，遭受兵灾和饥馑，逐渐使得两州的物力和财力损耗殆尽。而今两州刺史职位长期空缺，官吏和人民都延颈盼望。可是三公推荐的人选，却长期不能确定。我深感奇怪，打听原因何在，据有关官吏回答说，是为了避免‘三互法’。其他十一州也都同样存在禁止‘三互法’的问题，非独这两州应当禁止而已。此外，这两州的人士，有的又因受年资的限制，狐疑不定，拖延时间。结果，使两州刺史的职位长期空缺，万里疆域一片萧条，没有人去管理。我认为，‘三互法’不过是最轻微的禁令。而今只要利用朝廷的威权，申明国家的法令，即使是两州的人士互相交换担任刺史尚且畏惧，不敢结党营私，何况还有‘三互法’的限制，又有什么嫌疑？过去，韩安国拔起于囚徒之中，朱买臣出身于微贱家庭，都是因为他们的才能胜任，才被派回他们出身的本郡、本封国为官，难道还要顾及‘三互法’的禁忌，受这种非根本制度的束缚？我希望陛下向上效法先帝，撤消最近制定的‘三互法’禁令，对于各州刺史，凡是才能可以胜任的，应该及时任命和调换，不再受年资、‘三互法’的限制，使之成为定制。”朝廷不肯听从。\n\n\t\t\t　　"}, {"original": "\n\n\t\t\t　　臣光曰：叔向有言：“国将亡，必多制。”〔〖胡三省注〗《左传》叔向诒子产书之言也。〕明王之政，谨择忠贤而任之，凡中外之臣，有功则赏，有罪则诛，无所阿私，法制不烦而天下大治。所以然者何哉？执其本故也。及其衰也，百官之任不能择人，而禁令益多，防闲益密，有功者以阂文不赏，为奸者以巧法免诛，上下劳扰而天下大乱。所以然者何哉？逐其末故也。孝灵之时，刺史、二千石贪如豺虎，暴殄烝民，而朝廷方守三互之禁。以今视之，岂不适足为笑而深可为戒哉。\n\n\t\t\t　　", "translation": "\n\n\t\t\t　　臣司马光曰：叔向曾经说过：“国家行将灭亡，法令规章一定繁多。”圣明君王治理国家，谨慎选择忠良贤能加以任用。无论是对朝廷和地方的臣属，凡是有功的加以奖赏，有罪的则加以诛杀，没有任何偏袒。法令规章并不繁多，却能做到天下大治。为什么会如此？是因为抓住了治理国家的根本。等到国家行将衰败灭亡之时，文武百官不能选择合适的人才担任，各种禁令愈来愈多，防范措施也愈来愈严密。有功的因碍于条文得不到奖赏，作奸犯罪的却巧妙地利用法律，得以免除诛杀，上下劳苦骚扰，天下反而大乱。为什么会如此？是因为治理国家舍本逐末的缘故。汉灵帝时，州刺史、郡太守贪婪暴虐，如狼似虎，残害人民，无以复加。然而，朝廷却还在严格遵守“三互法”的禁令，以防止官吏结党营私。现在回顾起来，岂不正好是一场笑话，应该深深地引为鉴戒。\n\n\t\t\t　　"}, {"original": "\n\n\t\t\t　　封河间王建孙佗为任城王。〔〖胡三省注〗佗，帝从兄弟之子也。佗，徒河翻。任，音壬。〕\n\n\t\t\t　　夏，四月，郡、国七大水。\n\n\t\t\t　　五月，丁卯，赦天下。\n\n\t\t\t　　延陵园灾。〔〖胡三省注〗延陵，成帝陵也。〕\n\n\t\t\t　　鲜卑寇幽州。\n\n\t\t\t　　六月，弘农、三辅螟。\n\n\t\t\t　　于窴王安国攻拘弥，大破之，杀其王。戊己校尉、西域长史各发兵辅立拘弥侍子定兴为王，人众裁千口。\n\n\t\t\t　　", "translation": "\n\n\t\t\t　　封河间王刘建的孙子刘佗为任城王。\n\n\t\t\t　　夏季，四月，有七个郡、封国发生大水灾。\n\n\t\t\t　　五月丁卯日（初一），大赦天下。\n\n\t\t\t　　汉成帝陵园延陵失火。\n\n\t\t\t　　鲜卑侵犯幽州。\n\n\t\t\t　　六月，弘农郡和三辅地区螟虫成灾。\n\n\t\t\t　　于阗王国国王安国攻打拘弥王国，大破拘弥军。斩杀拘弥王。戊己校尉、西域长史分别出兵援救，并帮助拥立拘弥王国送到朝廷当人质的王子定兴为拘弥王国的国王，全国的人口只有一千人。\n\n\t\t\t　　"}, {"original": "\n\n\t\t\t　　汉孝灵皇帝　熹平五年（丙辰　公元176年）\n\n\t\t\t　　夏，四月，癸亥，赦天下。\n\n\t\t\t　　益州郡夷反，太守李颙讨平之。\n\n\t\t\t　　大雩。\n\n\t\t\t　　五月，太尉陈耽罢，以司空许训为太尉。\n\n\t\t\t　　", "translation": "\n\n\t\t\t　　汉灵帝熹平五年（丙辰　公元176年）\n\n\t\t\t　　夏季，四月癸亥（疑误），大赦天下。\n\n\t\t\t　　益州郡夷族起兵反叛，太守李率军前往讨伐，将其平定下去。\n\n\t\t\t　　朝廷举行祈雨祭祀大典。\n\n\t\t\t　　五月，太尉陈耽被罢免，任命司空许训为太尉。\n\n\t\t\t　　"}, {"original": "\n\n\t\t\t　　闰月，永昌太守曹鸾上书曰：“夫党人者，或耆年渊德，或衣冠英贤，皆宜股肱王室，左右大猷者也；而久被禁锢，辱在涂泥。谋反大逆尚蒙赦宥，党人何罪，独不开恕乎！所以灾异屡见，水旱荐臻，皆由于斯。宜加沛然，以副天心。”帝省奏，大怒，即诏司隶、益州槛车收鸾，送槐里狱，掠杀之。〔〖胡三省注〗永昌郡，属益州刺史。而扶风槐里县，属司隶。盖诏益州收鸶，而司隶送槐里狱。掠，音亮。〖按〗掠，今读略。〕于是诏州郡更考党人门生、故吏、父子、兄弟在位者，悉免官禁锢，爰及五属。〔〖胡三省注〗贤曰：谓斩衰、齐衰、小功、大功、緦麻也。〕\n\n\t\t\t　　六月，壬戌，以太常南阳刘逸为司空。\n\n\t\t\t　　秋，七月，太尉许训罢。以光禄勋刘宽为太尉。\n\n\t\t\t　　冬，十月，司徒袁隗罢；十一月，丙戌，以光禄大夫杨赐为司徒。\n\n\t\t\t　　是岁，鲜卑寇幽州。\n\n\t\t\t　　", "translation": "\n\n\t\t\t　　闰月，永昌郡太守曹鸾上书说：“所谓党人，有的是老年高德，有的是士大夫中的英俊贤才，都应该辅佐皇室，在陛下左右参与朝廷的重大决策。然而竟被长期禁锢，不许做官，甚至被驱逐到泥泞地带，备受羞辱。犯了谋反大逆的重罪，尚且能蒙陛下的赦免，党人又有什么罪过，唯独不能受到宽恕？之所以灾异经常出现，水灾和旱灾接踵而至，原因都由于此。陛下应该赐下恩典，以符合上天的心意。”灵帝看完奏章，勃然大怒，立即下诏，命司隶和益州官府逮捕曹鸾，用囚车押到京都洛阳监禁，严刑拷打而死。于是灵帝又下诏各州、各郡官府，重新调查党人的学生门徒、旧时的部属、父亲、儿子、兄弟，凡是当官的，全都被免职，加以禁锢，不许再做官。这种处分，扩大到包括党人同一家族中五服之内的亲属。\n\n\t\t\t　　六月壬戌（初三），擢升太常南阳郡人刘逸为司空。\n\n\t\t\t　　秋季，七月，太尉许训被罢免，擢升光禄勋刘宽为太尉。\n\n\t\t\t　　冬季，十月，司徒袁隗被罢免。十一月丙戌（疑误），擢升光禄大夫杨赐为司徒。\n\n\t\t\t　　同年，鲜卑侵犯幽州。\n\n\t\t\t　　"}, {"original": "\n\n\t\t\t　　汉孝灵皇帝　熹平六年（丁巳　公元177年）\n\n\t\t\t　　春，正月，辛丑，赦天下。\n\n\t\t\t　　夏，四月，大旱，七州蝗。\n\n\t\t\t　　令三公条奏长吏苛酷贪污者，罢免之。平原相渔阳阳球坐严酷，征诣廷尉。〔〖胡三省注〗《姓谱》：齐人迁阳，子孙以国为氏。一曰：周景王封少子于阳樊，因邑命氏。《考异》曰：本传：司空张颢条奏。按颢，光和元年为太尉，未尝为司空。球，光和元年陷蔡邕时，已为将作大匠，不知被征果在何年，唯熹平五年、六年、大旱，故附于此。〕帝以球前为九江太守讨贼有功，〔〖胡三省注〗球传云：九江山贱起，三府上球有理奸才，拜九江太守。球到，设方略，凶贱殄破。〕特赦之，拜议郎。\n\n\t\t\t　　鲜卑寇三边。\n\n\t\t\t　　市贾小民有相聚为宣陵孝子者数十人，诏皆除太子舍人。〔〖胡三省注〗宣陵，桓帝陵。百官志：太子舍人秩二百石，更直宿卫，如三署郎中。贾，音古。〕\n\n\t\t\t　　秋，七月，司空刘逸免，以卫尉陈球为司空。\n\n\t\t\t　　", "translation": "\n\n\t\t\t　　汉灵帝熹平六年（丁巳　公元177年）\n\n\t\t\t　　春季，正月辛丑（十五日），大赦天下。\n\n\t\t\t　　夏季，四月，大旱，有七个州蝗虫成灾。\n\n\t\t\t　　灵帝下诏，命三公分别举奏苛刻酷虐和贪污的地方官员，一律将他们罢免。平原国宰相渔阳郡人阳球被指控为严刑酷罚，征召回京都洛阳，送往廷尉处治罪。灵帝因阳球从前担任九江郡太守时，讨伐盗贼建立过功勋，特别下令将他赦免，任命他为议郎。\n\n\t\t\t　　鲜卑侵犯东、西、北等三边。\n\n\t\t\t　　京都洛阳有数十名小市民共同聚集到桓帝陵园宣陵，自称是“宣陵孝子”。灵帝下诏，一律将他们任命为太子舍人。\n\n\t\t\t　　秋季，七月，司空刘逸被免官，擢升卫尉陈球为司空。\n\n\t\t\t　　"}, {"original": "\n\n\t\t\t　　初，帝好文学，〔〖胡三省注〗好，呼到翻。〕自造《皇羲篇》五十章，因引诸生能为文赋者并待制鸿都门下。后诸为尺牍及工书鸟篆者，，〔〖胡三省注〗贤曰：《说文》曰：牍，书板也，长二尺。《艺文志》曰：六体者，古文、奇字、篆书、隶书、缪篆、虫书。音义曰：古文，谓孔子壁中书也。奇字，即古文而异者也。篆书，谓小篆，盖秦始皇使程邈所作也。隶书亦程邈所献，主于徒隶，从简易也。缪篆，谓其文屈曲缠绕，所以摹印章。虫书，谓为虫鸟之形，所以书幡信也。〕皆加引召，遂至数十人。侍中祭酒乐松、贾护多引无行趣势之徒置其间，〔〖胡三省注〗百官志：侍中有仆射一人，中兴转为祭酒。行，下孟翻。趣，七喻翻。〕憙陈闾里小事；帝甚悦之，待以不次之位；又久不亲行郊庙之礼。会诏群臣各陈政要，蔡邕上封事曰：“夫迎气五郊，清庙祭祀，养老辟雍，〔〖胡三省注〗迎气五郊及养老辟雍，注并见四十四卷明帝永平二年。汉宗庙一岁五祀，春以正月，夏以四月，秋以七月，冬以十月及腊。〕皆帝者之大业，祖宗所祗奉也。而有司数以蕃国疏丧、宫内产生及吏卒小汙，〔〖胡三省注〗疏丧，谓疏属之丧也。贤曰：小汙，谓病及死也。数，所角翻。〕废阙不行，忘礼敬之大，任禁忌之书，拘信小故，以亏大典。自今斋制宜如故典，〔〖胡三省注〗汉制：凡斋，天地七日，宗庙、山川五日，小祀三日。斋日内有汙染解斋，副倅行礼；先斋一日有汙秽灾变，斋祀如仪。〕庶答风霆、灾妖之异。又，古者取士必使诸侯岁贡。〔〖胡三省注〗《尚书大传》曰：古者诸侯之于天子，三岁一贡士。〕孝武之世，郡举孝廉，又有贤良、文学之选，于是名臣辈出，文武并兴。汉之得人，数路而已。〔〖胡三省注〗贤曰：数路，谓孝廉、贤良、文学之类也。〕夫书画辞赋，才之小者；匡国治政，未有其能。陛下即位之初，先涉经术，听政余日，观省篇章，聊以游意当代博奕，非以为教化取士之本。而诸生竞利，作者鼎沸，其高者颇引经训风喻之言，下则连偶俗语，有类俳优，或窃成文，虚冒名氏。臣每受诏于盛化门，差次录第，其未及者，亦复随辈皆见拜擢。既加之恩，难复收改，但守奉禄，于义已弘，不可复使治民及在州郡。昔孝宣会诸儒于石渠，〔〖胡三省注〗事见二十七卷甘露三年。〕章帝集学士于白虎，〔〖胡三省注〗事见四十六卷建初四年。〕通经释义，其事优大，文武之道，所宜从之。若乃小能小善，虽有可观，孔子以为致远则泥，君子固当志其大者。〔〖胡三省注〗贤曰：子夏曰：虽小道，必有可观者焉，致远恐泥。郑玄注云：小道，如今诸子书也。泥，谓滞陷不通。邕以为孔子之言，当别有所据也。泥，乃计翻。〕，前一切以宣陵孝子为太子舍人，臣闻孝文皇帝制丧服三十六日，〔〖胡三省注〗事见十四卷文帝后七年。〕虽继体之君，父子至亲，公卿列臣受恩之重，皆屈情从制，不敢逾越。今虚伪小人，本非骨肉，既无幸私之恩，又无禄仕之实，恻隐之心，义无所依。至有奸轨之人，通容其中。桓思皇后祖载之时，〔〖胡三省注〗郑玄曰：祖，谓将葬，祖祭于庭。载，谓升柩于车也。〕东郡有盗人妻者，亡在孝中，本县追捕，乃伏其辜。虚伪杂秽，难得胜言。太子官属，宜搜选令德，岂有但取丘墓凶丑之人！其为不祥，莫与大焉，〔〖胡三省注〗言虽他有不祥，莫与比并大也。〕宜遣归田里，以明诈伪。”书奏，帝乃亲迎气北郊及行辟雍之礼。又诏宣陵孝子为舍人者悉改为丞、尉焉。〔〖胡三省注〗汉县置丞、尉。丞，署文书，典知仓狱。尉，主盗贱。〕\n\n\t\t\t　　", "translation": "\n\n\t\t\t　　起初，灵帝喜好文学创作，自己撰写《皇羲篇》五十章，遴选太学中能创作辞赋的学生，集中到鸿都门下，等待灵帝的诏令。后来，善于起草诏书和擅长书写鸟篆的人，也都加以征召引见，便达到数十人之多。侍中祭酒乐松、贾护，又引荐了许多没有品行，趋炎附势之徒，夹杂在他们中间。每当灵帝召见时，喜欢说一些民间街头巷尾的琐碎趣事，灵帝非常喜悦，于是不按照通常的次序，往往对他们越级擢升。而灵帝很久没有亲自前往宗庙祭祀祖宗，到郊外祭祀天地。正好遇到灵帝下诏，命朝廷文武百官分别上书陈述施政的要领，于是蔡邕上密封奏章说：“迎接四季节气于五郊，到宗庙去祭祀祖宗，在太学举行养老之礼，都是皇帝的重大事情，受到祖宗们的重视。可是有关官吏却多次借口血缘关系已经非常疏远的王、侯们的丧事，或者皇宫内妇女生小孩，以及吏卒患病或死亡，而停止举行这些大典。结果，忘却了礼敬天地神明和祖宗这一类大事，专门听信那些禁忌之书，拘泥于小事，以致减损和毁坏国家大典。从今以后，一切斋戒制度都应恢复正常，以平息上天震怒和妖异灾变。此外，古代朝廷任用官员，总是命令各国诸侯定期向天子推荐。到汉武帝时期，除了由每郡官府推荐孝廉以外，还遴选贤良、文学等科目的人才，于是著名的大臣不断出现，文官武吏都很兴盛。汉王朝遴选国家官吏，也只不过是通过这几个渠道而已。至于书法、绘画、辞赋，不过是小小的才能，对于匡正国家，治理政事，则无能为力。陛下即位初期，先行涉猎儒家经学，在处理朝廷政事的空暇时间，观看文学作品，不过是用来代替赌博、下棋，当作消遣而已，并不是把它作为教化风俗和遴选人才的标准。然而，太学的学生们竞相贪图名利，写作的人情绪沸腾，其中高雅的，还能引用儒家经书中有益教化的言论；而庸俗的，却通篇是俚语俗话，好象艺人的戏文；有些人甚至抄袭别人的文章，或冒充别人的姓名。我每次在盛化门接受诏书，看到对他们分别等级一一录用，其中一些实在不够格的人，也都追随他们的后面，得到任命或擢升。恩典既已赏赐，难以重新收回更改，准许他们领取俸禄，已是宽宏大量，不能再任命他们做官，或者派遣他们到州郡官府任职。过去，汉宣帝在石渠阁会聚诸儒，汉章帝在白虎观集中经学博士，统一对经书的解释，这是非常美好的大事，周文王、武王的圣王大道，应该遵从去做。倘若是小的才能、小的善行，虽然也有它的价值，但正如孔丘所认为的那样，从长远的观点观察却行不通。所以，正人君子应当追求远大的目标。还有，不久之前，陛下把‘宣陵孝子’一律任命他们为太子舍人。我曾经听说过，汉文帝规定，服丧只需三十六日，即令是继承帝位的皇帝，又是父子至亲，以及身受重恩的三公、九卿等文武大臣，都要克制自己的感情，遵守这项制度，不得超越。而今这批弄虚作假的市井小人，跟先帝并非骨肉之亲，既没有受过先帝的厚恩，又没有享受过官位和俸禄，他们的孝心，从道理上说没有任何依据。甚至有一些为非作歹的人，也乘机混到里面。窦太后的棺柩抬上丧车时，东郡有一位犯通奸罪的逃亡犯混进孝子行列之中，幸而被原籍的县府追查逮捕，他才服罪。象这一类弄虚作假的肮脏行径，难以胜数。皇太子的属官，应该挑选有美德的人士担任，岂能专门录用坟墓旁的凶恶丑陋之徒？这种不吉祥的征兆，没有比它更大的了。应该把他们都遣归故乡，以便辨明诈骗和虚伪的奸佞小人。”奏章呈上去后，于是灵帝亲自到北郊举行迎接节气的祭祀，以及前往太学主持典礼。又下诏，凡是“宣陵孝子”被任命为太子舍人的，一律改任县级丞、尉。\n\n\t\t\t　　"}, {"original": "\n\n\t\t\t　　护乌桓校尉夏育上言：“鲜卑寇边，自春以来三十余发，请征幽州诸郡兵出塞击之，一冬、二春，必能禽灭。”先是护羌校尉田晏坐事论刑，被原，〔〖胡三省注〗被，皮义翻。〕欲立功自效，乃请中常侍王甫求得为将。甫因此议遣兵与育并力讨贼，帝乃拜晏为破鲜卑中郎将，大臣多有不同，乃召百官议于朝堂。蔡邕议曰：“征讨殊类，所由尚矣。然而时有同异，势有可否，故谋有得失，事有成败，不可齐也。夫以世宗神武，将帅良猛，财赋充实，所括广远，数十年间，官民俱匮，犹有悔焉。〔〖胡三省注〗谓轮台哀痛之诏也。〕况今人财并乏，事劣昔时乎！自匈奴遁逃，鲜卑强盛，据其故地，〔〖胡三省注〗事见四十七卷和帝永元五年。〕称兵十万，才力劲健，意智益生；加以关塞不严，禁网多漏，精金良铁，皆为贼有，汉人逋逃为之谋主，兵利马疾，过于匈奴。昔段颎良将，习兵善战，有事西羌，犹十余年。〔〖胡三省注〗段熲自桓帝延熹二年击西羌，至建宁二年始成功，凡十一年。〕今育、晏才策未必过颎，鲜卑种众不弱曩时，而虚计二载，自许有成，若祸结兵连，岂得中休？当复征发众人，转运无已，是为耗竭诸夏，并力蛮夷。夫边垂之患，手足之疥搔，中国之困，胸背之瘭疽，〔〖胡三省注〗贤曰：疥，音介。搔，新到翻。《埤苍》曰：瘭，必烧翻。杜预注《左传》曰：疽，恶疮也。〕方今郡县盗贼尚不能禁，况此丑虏而可伏乎！昔高祖忍平城之耻，吕后弃慢书之诟，〔〖胡三省注〗诟，古候翻，耻也。〕方之于今，何者为甚？天设山河，秦筑长城，汉起塞垣，所以别内外，异殊俗也。苟无䠞国内侮之患则可矣，〔〖胡三省注〗䠞，与蹙同。〕岂与虫螘之虏，〔〖胡三省注〗螘，与蚁同。〕校往来之数哉！虽或破之，岂可殄尽，而方令本朝为之旰食乎！〔〖胡三省注〗为，于伪翻；下同。旰，晚也，音古按翻。〕昔淮南王安谏伐越曰：‘如使越人蒙死以逆执事，厮舆之卒有一不备而归者，〔〖胡三省注〗《前书音义》曰：廝，微也。舆，众也。〕虽得越王之首，犹为大汉羞之。’而欲以齐民易丑虏，皇威辱外夷，就如其言，犹已危矣，况乎得失不可量邪！”〔〖胡三省注〗量，音良。〕帝不从。八月，遣夏育出高柳，田晏出云中，匈奴中郎将臧旻率南单于出雁门，各将万骑，三道出塞二千余里。檀石槐命三部大人各帅众逆战，〔〖胡三省注〗檀石槐分其国为三部，见五十五卷桓帝延熹九年。帅，读曰率。〕育等大败，丧其节传辎重，各将数十骑奔还，死者什七八。三将槛车征下狱，赎为庶人。\n\n\t\t\t　　", "translation": "\n\n\t\t\t　　护乌桓校尉夏育上书说：“鲜卑侵犯边界，自春季以来，已经发动了三十余次进攻。请求征调幽州各郡的郡兵出塞进行反击，只需经过一个冬季、两个春季，一定能够将他们完全擒获歼灭。”在此之先，护羌校尉田晏因事坐罪判刑，受到恕免，打算立功报答朝廷；于是请托中常侍王甫，请求朝廷准许他为将，率军出击。因此，王甫极力主张派兵和夏育联合进军，讨伐鲜卑。灵帝便任命田晏为破鲜卑中郎将。可是大臣多半反对派兵，于是召集文武百官在朝常上集议。蔡邕发表意见说：“征讨外族，由来久远。然而时间有同有异，形势有可有不可，所以谋略有得有失，事情有成功有失败，不能等量齐观。以汉武帝的神明威武，将帅优良勇猛，财物军赋都很充实，开拓的疆土广袤辽远，然而经过数十年的时间，官府和人民都陷于贫困，尚且深感后悔，何况今天人财两缺，和过去相比国力又处于劣势！自从匈奴向远方逃走以后，鲜卑日益强盛，占据了匈奴汗国的故土，号称拥有十万军队，士卒精锐勇健，智谋层出不穷。加上边关要塞并不严密，法网禁令多有疏漏，各种精炼的金属和优良的铁器，都外流到敌人手里。汉族人中的逃犯成为他们的智囊。他们的兵器锐利，战马迅疾，都已超过了匈奴。过去，段颎是一代良将，熟悉军旅，骁勇善战。然而，对西羌的战事，仍持续了十余年之久。而今夏育、田晏才能和谋略未必超过段颎，而鲜卑民众的势力却不弱于以往。竟然凭空提出两年的灭敌计划，自认为可以成功。倘若兵连祸结，就不能中途停止，不得不继续征兵增援，不断转运粮秣，结果为了全力对付蛮夷各族，使内地虚耗殆尽。边疆的祸患，不过是生在手脚上的疥癣一类的小患，内地困顿，才是生在胸背上毒疮一类的大患。而今郡县的盗贼尚且无法禁止，怎能使强大的外族降服？过去，高帝忍受平城失败的羞耻，吕太后忍受匈奴单于傲慢书信的侮辱，和今天相比，哪个时代强盛？上天设置山河，秦王朝修筑长城，汉王朝建立关塞亭障，用意就在于隔离内地和边疆，使不同风俗习惯的民族远远分开。只要国家内地没有紧迫和忧患的事就可以了，岂能和那种昆虫、蚂蚁一样的野蛮人计较长短？即使能把他们打败，又岂能把他们歼灭干净，使朝廷高枕无忧？过去，淮南王刘安劝阻讨伐闽越王国时说过：‘如果闽越王国冒死迎战，打柴和驾车的士卒只要有一个受到伤害，虽然砍下闽越国王的人头，还是为大汉王朝感到羞耻。’而竟打算把内地的人民和边疆的外族等量齐观，将皇帝的威严受辱于边民，即便能象夏育、田晏所说的那样，尚且仍有危机，何况得失成败又不可预料？”灵帝不肯听从。八月，派遣夏育大军出高柳，田晏大军出云中，匈奴中郎将臧旻率领南匈奴屠特若尸逐就单于出雁门，各率骑兵一万余人，分三路出塞，深入鲜卑国土二千余里。鲜卑酋长檀石槐命令东、中、西等三部大人各率领部众迎战。夏育等人遭到惨败，甚至连符节和辎重全都丧失，各人只率领骑兵数十人逃命奔回，死去的士卒占十分之七八。夏育、田晏、臧旻等三位将领被装入囚车，押回京都洛阳，关进监狱，后用钱赎罪，贬为平民百姓。\n\n\t\t\t　　"}, {"original": "\n\n\t\t\t　　冬，十月，癸丑朔，日有食之。\n\n\t\t\t　　太尉刘宽免。\n\n\t\t\t　　辛丑，京师地震。\n\n\t\t\t　　十一月，司空陈球免。\n\n\t\t\t　　十二月，甲寅，以太常河南孟彧为太尉。\n\n\t\t\t　　庚辰，司徒杨赐免。\n\n\t\t\t　　以太常陈耽为司空。\n\n\t\t\t　　辽西太守甘陵赵苞到官，遣使迎母及妻子，垂当到郡；道经柳城，〔〖胡三省注〗杜佑曰：汉辽西郡故城在卢龙城东。柳城县，属辽西郡；贤曰：故城在今营州南。〕值鲜卑万余人入塞寇钞，苞母及妻子遂为所劫质，〔〖胡三省注〗质，音致，劫以为质也。〕载以击郡。苞率骑二万与贼对陈，〔〖胡三省注〗陈，读曰阵。〕贼出母以示苞，苞悲号，谓母曰：“为子无状，欲以微禄奉养朝夕，不图为母作祸。昔为母子，今为王臣，义不得顾私恩，毁忠节，唯当万死，无以塞罪。”母遥谓曰：“威豪，〔〖胡三省注〗赵苞，字威豪。〕人各有命，何得相顾以亏忠义，尔其勉之！”苞即时进战，贼悉摧破，其母妻皆为所害。苞自上归葬，〔〖胡三省注〗自上奏乞归葬也。上，时掌翻。〕帝遣使吊慰，封鄃侯。〔〖胡三省注〗鄃，音输。〕苞葬讫，谓乡人曰：“食禄而避难，非忠也；杀母以全义，非孝也。如是，有何面目立于天下！”遂欧血而死。\n\n\t\t\t　　", "translation": "\n\n\t\t\t　　冬季，十月癸丑朔（初一），发生日食。\n\n\t\t\t　　太尉刘宽被免官。\n\n\t\t\t　　辛丑（疑误），京都洛阳发生地震。\n\n\t\t\t　　十一月，司空陈球被免官。\n\n\t\t\t　　十二月甲寅（初三），擢升太常河南尹人孟戫为太尉。〔〖胡三省注〗按：戫，原作㦽。戫、㦽、彧同。〕\n\n\t\t\t　　庚辰（二十九日），司徒杨赐被免官。\n\n\t\t\t　　擢升太常陈耽为司空。\n\n\t\t\t　　辽西郡太守甘陵国人赵苞到任之后，派人到故乡迎接母亲和妻子，将到辽西郡城时，路上经过柳城，正遇着鲜卑一万余人侵入边塞劫掠，赵苞的母亲和妻子全被劫持作为人质，用车载着她们来攻打辽西郡城。赵苞率领骑兵二万人布阵迎战，鲜卑在阵前推出赵苞的母亲给赵苞看，赵苞悲痛号哭，对母亲说：“当儿子的罪恶实在不可名状，本来打算用微薄的俸禄早晚在您左右供养，想不到反而为您招来大祸。过去我是您的儿子，现在我是朝廷的大臣，大义不能顾及私恩，自毁忠节，只有拚死一战，否则没有别的办法来弥补我的罪恶。”母亲远望着嘱咐他说：“我儿，各人生死有命，怎能为了顾及我而亏损忠义？你应该尽力去做。”于是赵苞立即下令出击，鲜卑全被摧毁攻破，可是他的母亲和妻子也被鲜卑杀害。赵苞上奏朝廷，请求护送母亲、妻子的棺柩回故乡安葬。灵帝派遣使节前往吊丧和慰问，封赵苞为鄃侯。赵苞将母亲、妻子安葬已毕，对他家乡的人们说：“食朝廷的俸禄而逃避灾难，不是忠臣；杀了母亲而保全忠义，不是孝子。如此，我还有什么脸面活在人世？”便吐血而死。\n\n\t\t\t　　"}, {"original": "\n\n\t\t\t　　汉孝灵皇帝　光和元年（戊午　公元178年）\n\n\t\t\t　　春，正月，合浦、交趾乌浒蛮反，招引九真、日南民攻没郡县。\n\n\t\t\t　　太尉孟戫罢。\n\n\t\t\t　　二月，辛亥朔，日有食之。\n\n\t\t\t　　癸丑，以光禄勋陈国袁滂为司徒。\n\n\t\t\t　　己未，地震。\n\n\t\t\t　　置鸿都门学，其诸生皆敕州郡、三公举用辟召，或出为刺史、太守，入为尚书、侍中，有封侯、赐爵者；〔〖胡三省注〗赐爵关内侯以下也。〕士君子皆耻与为列焉。\n\n\t\t\t　　三月，辛丑，赦天下，改元。\n\n\t\t\t　　以太常常山张颢为太尉。颢，中常侍奉之弟也。\n\n\t\t\t　　", "translation": "\n\n\t\t\t　　汉灵帝光和元年（戊午　公元178年）\n\n\t\t\t　　春季，正月，合浦郡、交趾郡乌浒蛮族起兵反叛，并招诱九真郡、日南郡百姓攻陷郡县。\n\n\t\t\t　　太尉孟戫被罢免。\n\n\t\t\t　　二月辛亥朔（初一），发生日食。\n\n\t\t\t　　癸丑（初三），擢升光禄勋陈国人袁滂为司徒。\n\n\t\t\t　　己未（初九），发生地震。\n\n\t\t\t　　设立鸿都门学校，学生全都命各州、郡、三公推荐征召，有的被任命出任州刺史、郡太守，有的入皇宫担任尚书、侍中，有的被封为侯，有的被赐给关内侯以下的爵称。有志操和有学问的人，都以和这些人为伍而感到羞耻。\n\n\t\t\t　　三月辛丑（二十一日），大赦天下，改年号。\n\n\t\t\t　　擢升太常常山国人张颢为太尉。张颢是中常侍张奉的弟弟。\n\n\t\t\t　　"}, {"original": "\n\n\t\t\t　　夏，四月，丙辰，地震。\n\n\t\t\t　　侍中寺雌鸡化为雄。\n\n\t\t\t　　司空陈耽免；以太常来艳为司空。\n\n\t\t\t　　六月，丁丑，有黑气堕帝所御温德殿东庭中，长十余丈，似龙。\n\n\t\t\t　　秋，七月，壬子，青虹见玉堂后殿庭中。〔〖胡三省注〗洛阳官殿名，南官有玉堂前后殿。见，贤遍翻。〕诏召光禄大夫杨赐等诣金商门，〔〖胡三省注〗洛阳记曰：南宫有崇德殿、太极殿，殿西有金商门。〕问以灾异及消复之术。〔〖胡三省注〗消复者，消变而复其常也。〕赐对曰：“《春秋谶》曰：‘天投蜺，天下怨，海内乱。’〔〖胡三省注〗《春秋演孔图》曰：霓者，斗之乱精也，失度投蜺见。郭璞注《尔雅》曰：双出，色鲜盛者为雄，曰虹；闇者为雌，曰蜺。〕加四百之期，亦复垂及。〔〖胡三省注〗《春秋演孔图》曰：刘四百岁之际，褒汉王辅，皇王以期，有名不就。宋均注曰：虽褒族人为汉王以自辅，以当有应期，名见摄录者，故名不就也。复，扶又翻。〕今妾媵、阉尹之徒共专国朝，欺罔日月；又，鸿都门下招会群小，造作赋说，见宠于时，更相荐说，旬月之间，并各拔擢。乐松处常伯，任芝居纳言，〔〖胡三省注〗常伯，侍中。纳言，尚书。处，昌吕翻。〕郤俭、梁鹄各受丰爵不次之宠，〔〖胡三省注〗《姓谱》：郤，晋卿郤氏之后。〕而令搢绅之徒委伏畎畮，〔〖胡三省注〗畮，古亩字。〕口诵尧、舜之言，身蹈绝俗之行，弃捐沟壑，不见逮及。冠履倒易，陵谷代处，幸赖皇天垂象谴告。《周书》曰：‘天子见怪则修德，诸侯见怪则修政，卿大夫见怪则修职，士庶人见怪则修身。’〔〖胡三省注〗此逸书也。〕唯陛下斥远佞巧之臣，速征鹤鸣之士，〔〖胡三省注〗易曰：鹤鸣在阴，其子和之；我有好爵，吾与尔靡之。系辞曰：君子居室，言善，则千里之外应之。鹤鸣之士，言士之修身践言，为时所称者也。〕断绝尺一，抑止槃游，冀上天还威，众变可弭。”\n\n\t\t\t　　", "translation": "\n\n\t\t\t　　夏季，四月丙辰（初七），发生地震。\n\n\t\t\t　　侍中官署有一只母鸡变成公鸡。\n\n\t\t\t　　司空陈耽被免官，擢升太常来艳为司空。\n\n\t\t\t　　六月丁丑（二十九日），有一道黑气从天而降，坠落到灵帝常去的温德殿东侧庭院中，长十余丈，好象一条黑龙。\n\n\t\t\t　　秋季，七月壬子（疑误），南宫玉堂后殿庭院中发现青色彩虹。灵帝下诏，召集光禄大夫杨赐等人到金商门，向他们询问天降灾异的原因，以及消除的方法。杨赐回答说：“《春秋谶》书上说：‘天上投下彩虹，天下怨恨，海内大乱。’再加上四百岁的周期，将要来到，而今妃嫔、侍妾以及宦官之辈共同专断国家朝政，欺罔帝王臣民。还有在鸿都门下招集一群小人，依靠写作辞赋，受到宠爱，互相推荐，不出十天到一月的时间内，每个人都得到越级提拔和擢升。乐松担任了侍中的职务，任芝做了尚书的官职，俭、梁鹄都受到封为高爵和越级提拔的荣宠。而今却令士大夫们屈身乡村田野，口中朗诵唐尧、虞舜的言论，亲自实践超出世俗之上的行为，而他们却被遗弃在水沟山谷，不能把才能贡献给国家。这是一种帽子和鞋子颠倒穿戴，山陵和深谷交换位置的反常现象。幸赖上天降下灾异，谴告陛下。《周书》说：‘天子遇见怪异则反省恩德，诸侯遇见怪异则反省政事，卿、大夫遇见怪异则反省是否尽忠职守，士、庶民遇见怪异则反省自己的言论和行为。’所以只有请陛下斥退和疏远奸佞的臣属，迅速征召品德高尚，言行一致，被世人所称道的人士，断绝假传圣旨的渠道，停止没有节制的娱乐游戏，才能希望上天平息愤怒，各种灾异才能消除。”\n\n\t\t\t　　"}, {"original": "\n\n\t\t\t　　议郎蔡邕对曰：“臣伏思诸异，皆亡国之怪也。天于大汉殷勤不已，故屡出祅变以当谴责，〔〖胡三省注〗祅，与妖同，于骄翻。〕欲令人君感悟，改危即安。今蜺堕、鸡化，皆妇人干政之所致也。前者乳母赵娆，贵重天下，谗谀骄溢，续以永乐门史霍玉，〔〖胡三省注〗永乐门史，董太后宫官。乐，音洛。〕依阻城社，又为奸邪。今道路纷纷，复云有程大人者，〔〖胡三省注〗宫中耆宿，皆称中大人。复，扶又翻。〕察其风声，将为国患；宜高为堤防，明设禁令，深惟赵、霍，以为至戒。今太尉张颢，为玉所进；光禄勋伟璋，有名贪浊；〔〖胡三省注〗伟，姓；璋，名。〕又长水校尉赵玹，〔〖胡三省注〗玹，音玄。〕屯骑校尉盖升，并叨时幸，荣富优足；宜念小人在位之咎，退思引身避贤之福。伏见廷尉郭禧，纯厚老成；光禄大夫桥玄，聪达方直；故太尉刘宠，忠实守正；并宜为谋主，数见访问。夫宰相大臣，君之四体，委任责成，优劣已分，不宜听纳小吏，雕琢大臣也。〔〖胡三省注〗贤曰：雕琢，谓镌削以成其罪也。〕又，尚方工技之作，〔〖胡三省注〗《续汉志》：尚方，掌上手工，作御刀剑诸好器物。技，巨绮翻。〕鸿都篇赋之文，可且消息，以示惟忧。〔〖胡三省注〗惟，思也。〕宰府孝廉，士之高选，近者以辟召不慎，切责三公，而今并以小文超取选举，开请托之门，违明王之典，众心不厌，〔〖胡三省注〗贤曰：厌，伏也，音一叶翻。〕莫之敢言。臣愿陛下忍而绝之，思惟万机，以答天望。圣朝既自约厉，左右近臣亦宜从化，人自抑损，以塞咎戒，则天道亏满，鬼神福谦矣。〔〖胡三省注〗易曰：天道亏盈而益谦，鬼神害盈而福谦。以盈为满者，避惠帝讳也。〕夫君臣不密，上有漏言之戒，下有失身之祸，〔〖胡三省注〗易曰：君不密则失臣，臣不密则失身。〕愿寝臣表，无使尽忠之吏受怨奸仇。”章奏，帝览而叹息；因起更衣，曹节于后窃视之，悉宣语左右，事遂漏露。其为邕所裁黜者，侧目思报。\n\n\t\t\t　　初，邕与大鸿胪刘郃素不相平，叔父卫尉质又与将作大匠阳球有隙。球即中常侍程璜女夫也。璜遂使人飞章言“邕、质数以私事请托于郃，郃不听。邕含隐切，志欲相中。”〔〖胡三省注〗贤曰：中，伤也。郃，古合翻。数，所角翻。中，竹仲翻。〕于是诏下尚书召邕诘状。邕上书曰：“臣实愚戆，不顾后害，陛下不念忠臣直言，宜加掩蔽，诽谤卒至，〔〖胡三省注〗卒，读曰猝。〕便用疑怪。臣年四十有六，孤特一身，得托名忠臣，死有余荣，恐陛下于此不复闻至言矣！”于是下邕、质于雒阳狱，劾以“仇怨奉公，议害大臣，大不敬，弃市。”〔〖胡三省注〗诬邕以请讬不听，志欲中伤，为仇怨奉公之吏。三公、九卿皆大臣也。劾，户概翻，又户得翻。〕事奏，中常侍河南吕强愍邕无罪，力为伸请。帝亦更思其章，有诏：“减死一等，与家属髡钳，徙朔方，不得以赦令除。”阳球使客追路刺邕，客感其义，皆莫为用。球又赂其部主，〔〖胡三省注〗部主，州牧、郡守也。〕使加毒害，所赂者反以其情戒邕，由是得免。\n\n\t\t\t　　", "translation": "\n\n\t\t\t　　议郎蔡邕也回答说：“臣俯思各种灾异，都是亡国之怪。只因为上天对汉王朝仍有旧情，所以屡次显示妖孽变异的反常现象作为警告和谴责，希望让君王有所感悟，远离危险，转向平安。而今青虹下坠，母鸡变成公鸡，都是妇人干涉朝政的结果。从前乳母赵娆位尊权重，闻名全国，谗害忠良，谄媚求宠，骄纵横溢。接着是永乐门史霍玉依仗国家的权势，作奸犯科。而今道路上纷纷传言，又说宫内出了一位程大人，看他的声势，将要成为国家的祸患。应该高筑堤防，明白设置禁令，以赵娆、霍玉作为最深刻的鉴戒。现在的太尉张颢是霍玉推荐引进的；光禄勋伟璋是有名的贪官，还有长水校尉赵玹、屯骑校尉盖升，都同时得到宠幸，享尽荣华富贵。应该顾念小人在位的灾祸，退而思考抽身让贤的福佑。我曾见到廷尉郭禧忠纯笃厚，年高有德；光禄大夫桥玄聪明通达，端平正直；前太尉刘宠忠诚老实，笃守正道，都应该成为主谋的人，陛下应该多向他们征求意见。宰相等三公大臣是君王的四肢，应该委以重任，责令他们成功，优劣既已分明，不应该再听信小吏的谗言，罗织大臣的罪状。同时，宫廷百工技艺的制作，鸿都门学校创作辞赋的篇章，似乎应该暂时停止，以表示专心国家的忧患。出任州刺史、郡太守的孝廉，本是读书人中的优秀人才，近来因推荐征召不当，又下诏严辞谴责三公。而今都只因为写了一篇小文章，便得越级提拔，因而大开请托之门，违背圣明君王的典章制度，众心不服，没有人敢说出来。我希望陛下忍痛割舍，专心致志治理国家大事，以报答上天的厚望。陛下既亲自带头约束限制，左右亲近的大臣也应当跟着效法，上下人人谦卑，以堵塞灾祸的警戒，则上天将把灾祸惩罚骄傲自满的人，鬼神将把福佑赏赐谦卑的人。君王和臣属之间，如果说话不能严守秘密，则君王将会受到泄漏言语的指责，臣属将有遭到丧失生命的大祸。请陛下千万不要泄漏我的奏章，以免尽忠的官吏遭到奸佞邪恶的怨恨和报复。”奏章呈上去后，灵帝一边观看，一边叹息。后因灵帝起身更换衣服，曹节在后面偷偷观看，把内容全告诉他左右的人，事情被泄露出去。其中被蔡邕提出要制裁和废黜的人，都对他恨之入骨图谋报复。\n\n\t\t\t　　当初，蔡邕和大鸿胪刘郃一向互相不服。蔡邕的叔父卫尉蔡质又和将作大匠阳球有怨恨。而阳球正是中常侍程璜的女婿。于是程璜便唆使别人用匿名信诬告说：“蔡邕、蔡质多次因私事请托刘郃，都被刘郃拒绝，因此蔡邕怀恨在心，蓄意打算中伤刘郃。”于是灵帝下诏，命尚书召唤蔡邕质问情况。蔡邕上书说：“我实在愚昧而又憨直，完全没有顾及到日后的祸害，陛下不垂怜忠臣直言的苦心，应该加以掩蔽和保护，诽谤一旦出现，便对我产生怀疑和责怪。我今年已有四十六岁，孑然一身，孤立无援，得以寄托忠臣而显名，虽然身死也有余荣，但恐怕陛下从此再也不能听到真实的言语。”结果，逮捕蔡邕、蔡质，关押到洛阳监狱。有关官吏弹劾他俩说：“公报私仇，企图伤害大臣，犯了大不敬的罪，应绑赴街市斩首示众。”奏报上去后，中常侍、河南尹人吕强，怜悯蔡邕无辜冤枉，竭力为他求情，灵帝也重新回想蔡邕的密封奏章，下诏说：“减死罪一等，和家属一道全都剃去头发，用铁圈束颈，贬逐到朔方郡，即使遇到赦令也不得赦免。”阳球一路上接连派出刺客，追赶和刺杀蔡邕，所有的刺客都为蔡邕的大义所感动，不肯听命。阳球又贿赂并州刺史、朔方郡太守，命他们下毒手杀害，并州刺史、朔方郡太守反将实情告诉蔡邕，让他戒备，蔡邕这才得以死里逃生。\n\n\t\t\t　　"}, {"original": "\n\n\t\t\t　　八月，有星孛于天市。\n\n\t\t\t　　九月，太尉张颢罢，以太常陈球为太尉。\n\n\t\t\t　　司空来艳薨。〔〖胡三省注〗《考异》曰：袁纪云：“艳以久病罢。”今从范书。〕冬，十月，以屯骑校尉袁逢为司空。\n\n\t\t\t　　宋皇后无宠，后宫幸姬众共谮毁。勃海王悝妃宋氏，即后之姑也，中常侍王甫恐后怨之，〔〖胡三省注〗悝被诛，事见上熹平元年。悝，苦回翻。〕因谮后挟左道祝诅；帝信之，遂策收玺绶。后自致暴室，以忧死。父不其乡侯酆及兄弟并被诛。〔〖胡三省注〗不其县，前汉属琅邪郡，后汉并省为乡。贤曰：故城在今莱州即墨县西南，盖其县之乡也。其，音基。被，皮义翻；下同。〕\n\n\t\t\t　　丙子晦，日有食之。\n\n\t\t\t　　尚书卢植上言：“凡诸党锢多非其罪，可加赦恕，申宥回枉。又，宋后家属并以无辜委骸横尸，不得敛葬，宜敕收拾，以安游魂。又，郡守、刺史一月数迁，宜依黜陟以章能否，纵不九载，可满三岁。〔〖胡三省注〗贤曰：书曰：三岁考绩，三考黜陟幽明。孔安国注曰：三年考功。三考，九年。能否幽明有别，升进其明者，黜退其幽者，此皆唐尧之法也。载，子亥翻。〕又，请谒希求，一宜禁塞，选举之事，责成主者。又，天子之体，理无私积，宜弘大务，蠲略细微。”帝不省。〔〖胡三省注〗省，悉井翻。〕\n\n\t\t\t　　十一月，太尉陈球免。十二月，丁巳，以光禄大夫桥玄为太尉。\n\n\t\t\t　　", "translation": "\n\n\t\t\t　　八月，有异星出现在天市星旁。\n\n\t\t\t　　九月，太尉张颢被罢免，擢升太常陈球为太尉。\n\n\t\t\t　　司空来艳去世。冬季，十月，擢升屯骑校尉袁逢为司空。\n\n\t\t\t　　因宋皇后得不到灵帝的宠爱，于是后宫一些受到灵帝宠爱的妃嫔便共同诬陷和诋毁她。渤海王刘悝的正妻宋妃是宋皇后的姑母，中常侍王甫恐怕宋皇后因她的姑母被诛杀而怨恨他，也乘机诬告宋皇后采用巫蛊、方术等邪门旁道诅咒皇帝。灵帝信以为真，下令收缴皇后印信。宋皇后自行前往暴室监狱，在狱中忧郁而死。她的父亲不其乡侯宋酆以及兄弟们，都一同被诛杀。\n\n\t\t\t　　丙子晦（三十日），发生日食。\n\n\t\t\t　　尚书卢植上书说：“凡是遭朝廷禁锢的党人，多数没有犯罪，应加赦免和宽恕，使他们的冤枉得到昭雪。宋皇后的家属都以无辜受罪，抛弃骨骸，尸首纵横，不能得到收殓埋葬，应该准予收拾掩埋，使游魂得到安宁。郡太守、州刺史一个月内往往调动数次，应该按照正常的升进和黜退制度，考核他们能否胜任，即令不能任满九年，至少也应任满三年。私人请托，一律应该禁止，推荐和选举人才，应该责成主管官吏负责。天子以国为家，按照道理不能有私人的积蓄，应该放眼国家大事，忽略细微末节。”灵帝不理。\n\n\t\t\t　　十一月，太尉陈球被免官，十二月丁巳（十二日），擢升光禄大夫桥玄为太尉。\n\n\t\t\t　　"}, {"original": "\n\n\t\t\t　　鲜卑寇酒泉；种众日多，缘边莫不被毒。〔〖胡三省注〗被，皮义翻。〕\n\n\t\t\t　　诏中尚方〔〖胡三省注〗即尚方也，属少府。〕为鸿都文学乐松、江览等三十二人图象立赞，以劝学者。尚书令阳球谏曰：“臣案松、览等皆出于微蔑，〔〖胡三省注〗蔑者，微之甚，几于无也。〕斗筲小人，〔〖胡三省注〗筲，竹器，容斗二升，音所交翻。〕斗筲小人，依凭世戚，附托权豪，俛眉承睫，〔〖胡三省注〗睫，即涉翻，目毛也。〕徼进明时。或献赋一篇，或鸟篆盈简，〔〖胡三省注〗贤曰：八体书有鸟篆，象形以为字也。〕而位升郎中，形图丹青。亦有笔不点牍，辞不辨心，假手请字，妖伪百品，莫不蒙被殊恩，蝉蜕滓浊。〔〖胡三省注〗贤曰：《说文》曰：蜕，蝉蛇所解皮也，音式锐翻，或音他外翻。〕是以有识掩口，〔〖胡三省注〗谓掩口而笑也。〕天下嗟叹。臣闻图象之设，以昭劝戒，欲令人君动鉴得失，未闻竖子小人诈作文颂，而可妄窃天官，垂象图素者也。今太学、东观〔〖胡三省注〗东观，在南宫。观，古玩翻。〕足以宣明圣化，愿罢鸿都之选，以销天下之谤。”书奏，不省。〔〖胡三省注〗省，悉井翻。〕\n\n\t\t\t　　是岁，初开西邸卖官，〔〖胡三省注〗开邸舍于西园，因谓之西邸。〕入钱各有差：二千石二千万，四百石四百万。其以德次应选者半之，或三分之一。于西园立库以贮之。或诣阙上书占令长，随县好丑，丰约有贾。〔〖胡三省注〗占，章赡翻。长，知两翻。贾，读曰价。〕富者则先入钱，贫者到官然后倍输。又私令左右卖公卿，公千万，卿五百万。初，帝为侯时常苦贫，及即位，每叹桓帝不能作家居，〔〖胡三省注〗居，积也。〕曾无私钱，故卖官聚钱以为私藏。\n\n\t\t\t　　帝尝问侍中杨奇曰：“朕何如桓帝？”对曰：“陛下之于桓帝，亦犹虞舜比德唐尧。”帝不悦曰：“卿强项，〔〖胡三省注〗贤曰：强项，言不低屈也。〕真杨震子孙，死后必复致大鸟矣。”〔〖胡三省注〗大鸟事见五十一卷安帝延光四年。复，扶又翻。〕奇，震之曾孙也。\n\n\t\t\t　　南匈奴屠特若尸逐就单于死，子呼征立。\n\n\t\t\t　　", "translation": "\n\n\t\t\t　　鲜卑侵犯酒泉郡，出动的兵力日益增多，边界一带都深受他们的毒害。\n\n\t\t\t　　灵帝下诏，命中尚方官署为鸿都门的文学之士乐松、江览等三十二人，各画一张肖像，分别配上赞美的言辞，作为对后学晚辈的劝告和勉励。尚书令阳球上书劝阻说：“我查考乐松、江览等人都出身微贱，不过是才识短浅的斗筲小人，依靠和皇室世代有婚姻关系的国戚，依附和请托有权势的豪门，看人眼色，阿谀奉承，侥幸得以上进。有的呈献一篇辞赋，有的写出满简的鸟篆，竟然被擢升为郎中，还要用丹青画像。也有一个字没写，一句辞不会作，完全请别人代替出手，怪诞诈伪，花样百出，可是全都蒙受特殊的恩典，好象鸣蝉脱壳一样，从微贱的地位中解脱出来。以致有见识的人无不对此掩口而笑，天下一片嗟叹之声。我听说之所以设立画像，是为了表示劝勉告诫，希望君主的举动能够借鉴前人的得失成败，却从来没有听说竖子小人们弄虚作假，写作了几篇歌颂文章，就可以妄自窃取高官厚禄，并且在素帛上留下画像。而今有太学、东观这两个地方，已经足够宣传圣明的教化，请陛下废止鸿都门文学的推荐和选举，以解除天下的谴责。”奏章呈上去后，灵帝不理。\n\n\t\t\t　　同年，第一次开设“西邸”机构，公开出卖官爵，按照官位高低收钱多少不等。俸禄等级为二千石的官卖钱二千万，四百石的官卖钱四百万，其中按着德行依次当选的出一半的钱，或者至少出三分之一的钱。凡是卖官所得到的钱，在西园另外设立一个钱库贮藏起来。有人曾到宫门上书，指定要买某县的县令、长官职，根据每个县的大小、贫富等好坏情况，县令、长的价格多少不等。有钱的富人先交现钱买官，贫困的人到任以后照原定价格加倍偿还。灵帝还私下命令左右的人出卖三公、九卿等朝廷大臣的官职，每个公卖钱一千万，每个卿卖钱五百万。当初，灵帝为侯时经常苦于家境贫困，等到当了皇帝以后，常常叹息桓帝不懂经营家产，没有私钱。所以，大肆卖官，聚敛钱财，作为自己的私人积蓄。\n\n\t\t\t　　灵帝曾经询问侍中杨奇说：“朕比桓帝如何？”杨奇回答说：“陛下和桓帝相比，犹如虞舜和唐尧相比一样。”灵帝大不高兴，说：“你的性格刚强，不肯向别人低头，真不愧是杨震的子孙，死后一定会再引来大鸟。”杨奇是杨震的曾孙。\n\n\t\t\t　　南匈奴汗国屠特若尸逐就单于去世，他的儿子栾提呼征继位为单于。\n\n\t\t\t　　"}, {"original": "\n\n\t\t\t　　汉孝灵皇帝　光和二年（己未　公元179年）\n\n\t\t\t　　春，大疫。\n\n\t\t\t　　三月，司徒袁滂免，以大鸿胪刘郃为司徒。〔〖胡三省注〗《考异》曰：袁纪：“二月，丁巳，滂免。”“刘郃”作“刘邵”。今从范书。〕\n\n\t\t\t　　乙丑，太尉桥玄罢，拜太中大夫；以太中大夫段颎为太尉。玄幼子游门次，为人所劫，登楼求货；〔〖胡三省注〗所谓劫质也。〕玄不与。司隶校尉、河南尹围守玄家，不敢迫。玄瞋目呼曰：“奸人无状，玄岂以一子之命而纵国贼乎！”促令攻之，玄子亦死。玄因上言：“天下凡有劫质，皆并杀之，不得赎以财宝，开张奸路。”由是劫质遂绝。〔〖胡三省注〗质，音致。〕\n\n\t\t\t　　京兆地震。\n\n\t\t\t　　司空袁逢罢，以太常张济为司空。\n\n\t\t\t　　", "translation": "\n\n\t\t\t　　汉灵帝光和二年（己未　公元179年）\n\n\t\t\t　　春季，发生大瘟疫。\n\n\t\t\t　　三月，司徒袁滂被免官，擢升大鸿胪刘郃为司徒。\n\n\t\t\t　　乙丑（二十二日），太尉桥玄被罢免，任命他为太中大夫；擢升太中大夫段颎为太尉。桥玄最小的儿子在门口游玩，被匪徒劫持，当作人质，登楼要求钱货作赎金，桥玄不肯给。司隶校尉、河南尹等派人将桥玄的家宅包围守住，不敢向前进逼。桥玄怒目大声呼喊说：“奸人的罪恶数不胜数，我岂能因一个儿子的性命，而让国贼逃脱法网？”催促他们迅速进攻，桥玄的儿子也被杀害。桥玄因而向朝廷上书说：“天下凡是有劫持人质勒索财物的，都应该同时诛杀，不准许用钱财宝物赎回人质，为奸邪开路。”从此，劫持人质的事件绝迹。\n\n\t\t\t　　京兆发生地震。\n\n\t\t\t　　司空袁逢被罢免，擢升太常张济为司空。\n\n\t\t\t　　"}, {"original": "\n\n\t\t\t　　夏，四月，甲戌朔，日有食之。\n\n\t\t\t　　王甫、曹节等奸虐弄权，扇动内外，太尉段颎阿附之。节、甫父兄子弟为卿、校、牧、守、令、长者布满天下，所在贪暴。甫养子吉为沛相，尤残酷，凡杀人，皆磔尸车上，随其罪目，宣示属县，〔〖胡三省注〗賢曰：罪目，罪名也。磔，陟格翻。〕夏月腐烂，则以绳连其骨，周遍一郡乃止，见者骇惧。视事五年，凡杀万余人。尚书令阳球常拊髀发愤曰：“若阳球作司隶，此曹子安得容乎！”既而球果迁司隶。\n\n\t\t\t　　", "translation": "\n\n\t\t\t　　夏季，四月甲戌朔（初一），发生日食。\n\n\t\t\t　　王甫、曹节等人奸邪暴虐，玩弄权势，朝廷内外无不插手，太尉段颎又迎合顺从他们。曹节、王甫的父亲和兄弟，以及养子，侄儿们，都分别担任九卿、校尉、州牧、郡太守、县令、长等重要官职，几乎布满全国各地，他们所到之处，贪污残暴。王甫的养子王吉担任沛国的宰相，更为残酷，每逢杀人，都把尸体剖成几块放到囚车上，张贴罪状，拉到所属各县陈尸示众。遇到夏季尸体腐烂，则用绳索把骨骼穿连起来，游遍一郡方才罢休，看到这种惨状的人，无不震骇恐惧。他在任五年，共诛杀一万余人。尚书令阳球曾用手拍着大腿发愤说：“如果有一天我阳球担任了司隶校尉，这一群宦官崽子怎能容他们横行？”过了不久，阳球果然调任司隶校尉。\n\n\t\t\t　　"}, {"original": "\n\n\t\t\t　　甫使门生于京兆界辜榷官财物七千余万，〔〖胡三省注〗《前书音义》曰：辜，障也；榷，专也；谓障余人买卖而自取其利。榷，古岳翻。〕京兆尹杨彪发其奸，言之司隶。彪，赐之子也。时甫休沐里舍，颎方以日食自劾。球诣阙谢恩，因奏甫、颎及中常侍淳于登、袁赦、封𦐇等罪恶，〔〖胡三省注〗《姓谱》：封，夏封父之后。𦐇，音吐嗑翻。〕辛巳，悉收甫、颎等送雒阳狱，及甫子永乐少府萌、沛相吉。球自临考甫等，五毒备极；萌先尝为司隶，乃谓球曰：“父子既当伏诛，亦以先后之义，少以楚毒假借老父。”球曰：“尔罪恶无状，死不灭责，乃欲论先后求假借邪！”萌乃骂曰：“尔前奉事吾父子如奴，奴敢反汝主乎！今日临阬相挤，行自及也！”球使以土窒萌口，棰扑交至，父子悉死于杖下，颎亦自杀。乃僵磔甫尸于夏城门，大署榜曰：“贼臣王甫。”尽没入其财产，妻子皆徙比景。\n\n\t\t\t　　", "translation": "\n\n\t\t\t　　这时，正好王甫派他的门生在京兆的境界内独自侵占公家财物七千余万钱，被京兆尹杨彪检举揭发，并呈报给司隶校尉。杨彪是杨赐的儿子。当时，王甫正在家中休假，段颎也正好因发生日食而对自己提出弹劾。阳球入宫谢恩，于是趁着这个机会，向灵帝当面弹劾王甫、段颎，以及中常侍淳于登、袁赦、封𦐇等人的罪恶。辛巳（初八），便将王甫、段等，以及王甫的养子、永乐少府王萌，沛国的宰相王吉，全都逮捕，关押在洛阳监狱。阳球亲自审问王甫等人，五种酷刑全都用上。王萌先前曾经担任过司隶校尉，于是他对阳球说：“我们父子当然应该被诛杀，但求你念及我们前后同官，宽恕我的老父亲，教他少受点苦刑。”阳球说：“你的罪恶举不胜举，即令是死了也不会磨灭你的罪过，还跟我说什么前后同官，请求宽恕你的老父？”王萌便破口大骂说：“你从前侍奉我们父子，就象一个奴才一样，奴才竟然胆敢反叛你的主子！今天乘人之危，落井下石，你会自己受到报应。”阳球命从人用泥土塞住王萌的嘴巴，鞭棍齐下，王甫父子全被活活打死。段也自杀。于是阳球把王甫的僵尸剖成几块，堆放在夏城门示众，并且张贴布告说：“这是贼臣王甫！”把王甫的家产全部没收，并将他的家属全都放逐到比景。\n\n\t\t\t　　"}, {"original": "\n\n\t\t\t　　球既诛甫，欲以次表曹节等，乃敕中都官从事曰：〔〖胡三省注〗中都官从事，即都官从事，主察举百官犯法者。中兴以后，专令掊击贵戚。〕“且先去权贵大猾，乃议其余耳。公卿豪右若袁氏儿辈，〔〖胡三省注〗时诸袁以与袁赦同宗，贵宠于世。〕从事自办之，何须校尉邪！”权门闻之，莫不屏气。曹节等皆不敢出沐。会顺帝虞贵人葬，〔〖胡三省注〗虞贵人，顺帝母。〕百官会丧还，曹节见磔甫尸道次，慨然抆泪曰：〔〖胡三省注〗贤曰：抆，拭也，音亡粉翻。〕“我曹可自相食，何宜使犬舐其汁乎！”〔〖胡三省注〗舐，池尔翻。《考异》曰：袁纪云：“球会虞贵人葬，还入夏城门，曹节见谒于道旁。球大骂曰：‘贼臣曹节。’”节收泪于车中，而有是语。今从范书。〕语诸常侍：“今且俱入，勿过里舍也。”节直入省，白帝曰：“阳球故酷暴吏，前三府奏当免官，以九江微功，复见擢用。〔〖胡三省注〗事见上建宁六年。复，扶又翻；下同。〕愆过之人，好为妄作，不宜使在司隶，以骋毒虐。”帝乃徙球为卫尉。时球出谒陵，〔〖胡三省注〗诸陵皆在司部，故司隶出谒陵。〕节敕尚书令召拜，不得稽留尺一。球被召急，因求见帝，叩头曰：“臣无清高之行，横蒙鹰犬之任，〔〖胡三省注〗谓司隶主搏噬奸非，犹鹰犬也。行，下孟翻。横，户孟翻。〕前虽诛王甫、段颎，盖狐狸小丑，未足宣示天下。愿假臣一月，必令豺狼鸱枭各服其辜。”叩头流血。殿上呵叱曰：“卫尉扞诏邪！”至于再三，乃受拜。\n\n\t\t\t　　", "translation": "\n\n\t\t\t　　阳球既已将王甫诛杀，打算按照次序，弹劾曹节等人，于是，他告诉中都官从事说：“暂且先将权贵大奸除掉，再商议除掉其他的奸佞。至于三公、九卿中的豪强大族，象袁姓家族那一群小孩子，你这位从事自己去惩办就行了，何必还要我这位校尉出面动手！”权贵豪门听到这个消息，无不吓得不敢大声呼吸。曹节等人连休假日也都不敢出宫回家。正好遇着顺帝的妃子虞贵人去世，举行葬礼，文武百官送葬回城，曹节看见已被剁碎了的王甫尸体抛弃在道路旁边，禁不住悲愤地擦着眼泪说：“我们可以自相残杀，却怎能教狗来舔我们的血？”于是他对其他中常侍说：“现在我们暂且都一起进宫，不要回家。”曹节一直来到后宫，向灵帝禀报说：“阳球过去本是一个暴虐的酷吏，司徒、司空、太尉等三府曾经对他提出过弹劾，应当将他免官。只因他在担任九江郡太守任期内微不足道的功劳，才再任命他做官。犯过罪的人，喜爱妄作非为，不应该教他担任司隶校尉，任他暴虐。”灵帝便调任阳球为卫尉。当时，阳球正在外出晋见皇家陵园，曹节命尚书令立即召见阳球，宣布这项任命，不得拖延诏令。阳球见到被召急迫，因此请求面见灵帝，说：“我虽然没有清洁高尚的德行，却承蒙陛下教我担任犹如飞鹰和走狗一样的重任。前些时虽然诛杀王甫、段颎，不过是几个狐狸小丑，不足以布告天下。请求陛下准许我再任职一个月，一定会让犹如豺狼和恶鸟一样的奸佞邪恶全都低头认罪。”说罢，又叩头不止地向灵帝请求，竟然出血。宦官们在殿上大声斥责说：“卫尉，你敢违抗圣旨呀！”一连喝斥了两三次，阳球只好接受任命。\n\n\t\t\t　　"}, {"original": "\n\n\t\t\t　　于是曹节、朱瑀等权势复盛。节领尚书令。郎中梁人审忠上书曰：〔〖胡三省注〗审，姓也。汉初有审食其。〕“陛下即位之初，未能万机，皇太后念在抚育，权时摄政，故中常侍苏康、管霸应时诛殄。太傅陈蕃、大将军窦武考其党与，志清朝政。华容侯朱瑀知事觉露，祸及其身，遂兴造逆谋，作乱王室，撞蹹省闼，〔〖胡三省注〗撞，直江翻。蹹，与踏同。〕执夺玺绶，迫胁陛下，聚会群臣，离间骨肉母子之恩，遂诛蕃、武及尹勋等。因共割裂城社，自相封赏，父子兄弟，被蒙尊荣，素所亲厚，布在州郡，或登九列，或据三司。〔〖胡三省注〗九列，九卿也。三司，三公也。〕不惟禄重位尊之责，〔〖胡三省注〗惟，思也。〕而苟营私门，多蓄财货，缮修第舍，连里竟巷，盗取御水，以作渔钓，〔〖胡三省注〗贤曰：水入宫苑为御水。〕车马服玩，拟于天家。〔〖胡三省注〗天家，犹王家也。君，天也，故谓之天家。〕群公卿士，杜口吞声，莫敢有言；州牧郡守，承顺风旨，辟召选举，释贤取愚。故虫蝗为之生，夷寇为之起，天意愤盈，积十余年；故频岁日食于上，地震于下，所以谴戒人主，欲令觉悟，诛鉏无状。〔〖按〗诛鉏，光绪本毋作“诛诅”。〕昔高宗以雉雊之变，故获中兴之功；〔〖胡三省注〗《高宗肜日》：有飞雉升鼎耳而雊，惧而修德，殷以中兴。〕近者神只启悟陛下，发赫斯之怒，〔〖胡三省注〗诗云：王赫斯怒。〕故王甫父子应时馘截，路人士女莫不称善，若除父母之仇。诚怪陛下复忍孽臣之类，不悉殄灭。〔〖胡三省注〗忍，谓含忍也，隐忍也。〕昔秦信赵高，以危其国；〔〖胡三省注〗事见八卷奏二世纪。〕吴使刑臣，身遘其祸。〔〖胡三省注〗《左传》：吴伐越，获俘焉，以为阍，使守舟。吴子余祭观舟，阍以刀弒之。〕今以不忍之恩，赦夷族之罪，奸谋一成，悔亦何及！臣为郎十五年，皆耳目闻见，瑀之所为，诚皇天所不复赦。愿陛下留漏刻之听，〔〖胡三省注〗漏之度，昼夜百刻。留漏刻之听，言少须臾留听也。〕裁省臣表，〔〖胡三省注〗省，悉井翻。〕扫灭丑类，以答天怒。与瑀考验，有不如言，愿受汤镬之诛，妻子并徙，以绝妄言之路。”章寝不报。\n\n\t\t\t　　", "translation": "\n\n\t\t\t　　因此，曹节、朱瑀等人的权势又重新兴盛起来。曹节兼任尚书令。郎中梁国人审忠上书说：“陛下即位的最初几年，不能亲自处理国家的政事，皇太后思念抚养和培育的恩情，暂时代理主持朝政。前任中常侍苏康、管霸及时伏诛。太傅陈蕃、大将军窦武考讯审问他们的余党，目的在于肃清朝政。华容侯朱瑀知道事情被发觉暴露，祸害将要降临到自己身上，于是便无端制造逆谋，扰乱王室，冲击皇宫，抢夺皇帝玺印，逼迫和威胁陛下，集合群臣，挑拨离间皇太后与陛下之间的母子骨肉恩情，而竟诛杀陈蕃、窦武以及尹勋等人。结果，宦官们共同割裂国土，互相封爵赏赐，父子兄弟，都受到尊崇荣宠。他们一向亲近信任和厚待的人，都分布在各州各郡，有的被擢升为九卿，有的甚至担任了三公的高位。他们不考虑俸禄丰厚和官位尊贵的责任，却随便钻营私人请托的门路，多方设法积蓄财物，大肆扩建家宅，连街接巷，甚至盗取流经皇宫的御水，用来垂钓；而车马衣服，玩赏物品，上比君王。三公、九卿等朝廷大臣，闭口吞声，谁也不敢说话。州牧、郡太守顺从和迎合他们的意旨，征聘和推荐人才时，摒弃贤能，任用愚蠢无能。因此蝗虫成灾，外族起兵反叛。上天的愤怒，已积有十余年之久。所以连年以来，天上发生日食，地下发生地震，就是为了谴责和警戒君主，想让君主早日悔悟，诛杀罪恶不可名状的人。过去，商高宗因发生野鸡飞到鼎耳啼叫的变异，因而修德，使商王朝得以中兴。最近，天地神明为了促使陛下醒悟，发雷霆之怒，所以王甫父子及时伏诛，路上行人和成年男女无不拍手称快，好象报了杀父母的冤仇一样。只是抱怨陛下为什么继续容忍残余的丑类，不将他们一网打尽？过去，秦王朝信任宦官赵高，终于使秦王朝灭亡；吴王余祭信任受刑之人，结果竟被他刺杀身亡。而今陛下以不忍心诛杀的恩德，赦免他们灭族的大罪，如果他们的奸谋一旦成功，即使后悔也来不及了。我为郎已有十五年之久，所有这些情况都是亲眼看见，亲耳听到的。朱瑀的所作所为，连皇天都不会原谅。请求陛下抽出片刻的时间，垂听我的陈述，察看和裁决我的奏章，扫清和诛杀奸邪，回报上天的愤怒。我愿意跟朱瑀当面对质，如果有一句假话，甘愿接受身被烹杀，妻子和儿子都被放逐的惩罚，以杜绝乱说的道路。”奏章呈上去后，被搁置起来，没有回报。\n\n\t\t\t　　"}, {"original": "\n\n\t\t\t　　中常侍吕强清忠奉公，帝以众例封为都乡侯，强固辞不受，因上疏陈事曰：“臣闻高祖重约，非功臣不侯，所以重天爵、明劝戒也。中常侍曹节等，宦官祐薄，品卑人贱，谗谄媚主，佞邪徼宠，有赵高之祸，未被轘裂之诛。〔〖胡三省注〗贤曰：轘裂，以车裂也。〕陛下不悟，妄授茅土，开国承家，小人是用，〔〖胡三省注〗易曰：开国承家，小人勿用。〕又并及家人，重金兼紫，〔〖胡三省注〗贤曰：金印紫绶；重兼，言累积也。重，直龙翻。〕交结邪党，下比群佞。阴阳乖剌，稼穑荒芜，人用不康，罔不由兹。臣诚知封事已行，言之无逮，〔〖胡三省注〗封事，谓封爵之事也。〕所以冒死干触陈愚忠者，实愿陛下损改既谬，从此一止。臣又闻后宫采女数千余人，衣食之费日数百金，比谷虽贱而户有饥色，〔〖胡三省注〗比，频寐翻，言近者也。〕案法当贵而今更贱者，由赋发繁数，以解县官，〔〖胡三省注〗数，所角翻。贤曰：县官调发既多，故贱粜谷以供之。解，居隘翻，发也。〕寒不敢衣，饥不敢食，民有斯厄而莫之恤。宫女无用，填积后庭，天下虽复尽力耕桑，犹不能供。又，前召议郎蔡邕对问于金商门，邕不敢怀道迷国，〔〖胡三省注〗盖引《论语》迷邦之言。不曰邦者，避高帝讳。〕而切言极对，毁刺贵臣，讥呵宦官。陛下不密其言，至令宣露，群邪项领，膏唇拭舌，〔〖胡三省注〗贤曰：诗曰：驾彼四牡，四牡项领。注云：项，大也。四牡者，人所驾，今但养大其领，不肯为用，谕大臣自恣，王不能使也。膏唇拭舌，谓欲谗毁故也。〕竞欲咀嚼，造作飞条。〔〖胡三省注〗贤曰：飞条，飞书也。〕陛下回受诽谤，致邕刑罪，室家徙放，老幼流离，岂不负忠臣哉！今群臣皆以邕为戒，上畏不测之难，下惧剑客之害，〔〖胡三省注〗贤曰：谓阳球使客追刺邕也。难，乃旦翻。〕臣知朝廷不复得闻忠言矣！故太尉段颎，武勇冠世，习于边事，垂发服戎，〔〖胡三省注〗贤曰：垂发，谓童子也。〕功成皓首，历事二主，〔〖胡三省注〗二主，灵帝、桓帝。〕勋烈独昭。陛下既已式序，〔〖胡三省注〗式序者，用叙其功也。〕位登台司，而为司隶校尉阳球所见诬胁，一身既毙，而妻子远播，〔〖胡三省注〗播，迁也。〕天下惆怅，功臣失望。宜征邕更加授任，反颎家属，则忠贞路开，众怨以弭矣。”帝知其忠而不能用。\n\n\t\t\t　　", "translation": "\n\n\t\t\t　　中常侍吕强清廉忠直，奉公守法。灵帝按照众人的成例，封他为都乡侯。吕强坚决推辞，不肯接受，因而上书陈述政事说：“我曾经听说，汉高祖郑重约定，不是功臣不可封侯。这是为了尊重国家的封爵，明白劝勉和告诫后人。中常侍曹节等人身为宦官，福佑菲薄，品格卑下，出身微贱，依靠谗言和谄媚取悦人主，使用奸佞邪恶的手段邀取恩宠，有赵高的祸害，却还没有受到车裂酷刑的诛杀。陛下不知悔悟，妄自赐给食邑，建立侯国，使邪恶小人得到任用，家人们一同晋升，印绶重叠，互相结成邪党，下面又勾结一群奸佞小人。阴阳违背，农田荒芜，人民缺吃少穿，全都由此而起。我当然知道封爵已成事实，说也没有用处。但我仍然冒着死罪触犯陛下，陈述我的一片愚忠，实在只是盼望陛下减少和改正以往的过失，到此为止。我又听说，后宫的采女有数千余人，仅仅衣食一项的费用，每天都要耗费数百金之多。近来，谷价虽然降低，但家家户户，面有饥色。按照道理，谷价应该涨价，而现在反而降低，是由于赋敛和征发繁多，需要限期交给官府，只好故意压低谷价。农民天冷时不敢买衣服穿，饥饿时不敢吃饱，他们如此困苦，又有谁来怜恤？宫女们毫无用处，却塞满后宫，即使是全国都尽力耕田种桑，尚且无法供养。去年，命议郎蔡邕前往金商门回答陛下的询问，蔡邕不敢隐瞒真情，迷惑朝廷，极力直言回答，抨击到权贵大臣，责备到当权的宦官。陛下不能为他保守秘密，以致泄漏出去。奸佞邪恶之辈，肆无忌惮，张牙舞爪，恨不得把蔡邕咬碎嚼烂，于是制作匿名信进行诬陷。陛下听信他们的诽谤，以至蔡邕被判处重刑，家属也遭到放逐，老幼流离失所，岂不辜负了忠臣？而今群臣都以蔡邕作为警戒，上怕意外的灾难，下惧刺客的杀害，我知道朝廷从此再也听不到忠直的言语！已故太尉段颎威武勇猛盖世，尤其是熟悉边防事务，童年时就投身军旅，直到老年白头时才完成大功，历事二帝，功业特别显著。陛下既已按顺序赏功，使其位列三公，然而却遭到司隶校尉阳球的诬陷和胁迫，致丧身毙命，妻子被放逐到边远地方，天下的人伤心，功臣失望。应该把蔡邕召回京都洛阳，重新委任官职，迁回段颎的家属，则忠贞路开，众人的怨恨可以平息。”灵帝知道吕强忠心，但不能采纳他的建议。\n\n\t\t\t　　"}, {"original": "\n\n\t\t\t　　丁酉，赦天下。\n\n\t\t\t　　上禄长和海〔〖胡三省注〗贤曰：上禄县，属武都郡，今成州县。《姓谱》：和，本自羲和之后；一云卞和之后。〕上言：“礼，从祖兄弟别居异财，恩义已轻，服属疏末。而今党人锢及五族，既乖典训之文，有谬经常之法。”帝览之而悟，于是党锢自从祖以下皆得解释。\n\n\t\t\t　　五月，以卫尉刘宽为太尉。\n\n\t\t\t　　护匈奴中郎将张修与南单于呼征不相能，修擅斩之，更立右贤王羌渠为单于。秋，七月，修坐不先请而擅诛杀，槛车征诣廷尉，死。\n\n\t\t\t　　", "translation": "\n\n\t\t\t　　丁酉（二十四日），大赦天下。\n\n\t\t\t　　上禄县长和海上书灵帝说：“根据礼制，同曾祖而不同祖父的兄弟，已经分开居住，家财也已分开，恩德和情义已经很轻，从丧服上说只不过是疏远的家族。而今禁锢党人却扩大到这类疏远亲属，既不符合古代的典章制度，也不符合正常的法令规章。”灵帝看到奏章后醒悟，于是对党人的禁锢从伯叔祖父以下都得到解除。\n\n\t\t\t　　五月，擢升卫尉刘宽为太尉。\n\n\t\t\t　　护匈奴中郎将张脩与南匈奴汗国单于栾提呼征不和睦，张脩擅自斩杀栾提呼征，并改立右贤王栾提羌渠为南匈奴汗国单于。秋季，七月，张脩被指控事先没有奏请朝廷批准而擅自诛杀，被用囚车押回京都洛阳，送往廷尉监狱处死。\n\n\t\t\t　　"}, {"original": "\n\n\t\t\t　　初，司徒刘郃兄侍中鯈与窦武同谋，俱死。〔〖胡三省注〗鯈，直留翻；桓纪作“刘倏”。〕永乐少府陈球说郃曰：〔〖胡三省注〗贤曰：桓帝母孝崇皇后官曰永乐，置太仆、少府。余据此时帝母孝仁董太后居永乐宫，非孝崇后也。说，输芮翻。〕“公出自宗室，位登台鼎，天下瞻望，社稷镇卫，岂得雷同，容容无违而已。今曹节等放纵为害，而久在左右，又公兄侍中受害节等，今可表徙卫尉阳球为司隶校尉，以次收节等诛之，政出圣主，天下太平，可翘足而待也！”郃曰：“凶竖多耳目，恐事未会，先受其祸。”尚书刘纳曰：“为国栋梁，倾危不持，焉用彼相邪！”〔〖胡三省注〗《论语》：孔子曰：“危而不扶，颠而不持，则将焉用彼相矣！”焉，于虔翻。〕郃许诺，亦与阳球结谋。球小妻，程璜之女，由是节等颇得闻知，乃重赂璜，且胁之。璜惧迫，以球谋告节，节因共白帝曰：“郃与刘纳、陈球、阳球交通书疏，谋议不轨。”帝大怒。冬，十月，甲申，刘郃、陈球、刘纳、阳球皆下狱，死。\n\n\t\t\t　　巴郡板楯蛮反，遣御史中丞萧瑗督益州刺史讨之，不克。\n\n\t\t\t　　十二月，以光禄勋杨赐为司徒。\n\n\t\t\t　　鲜卑寇幽、并二州。\n\n\t\t\t　　", "translation": "\n\n\t\t\t　　当初，司徒刘郃的哥哥侍中刘鯈因和窦武共同策划诛杀宦官，一同被杀。永乐少府陈球向刘郃进言说：“您出身皇族，位居三公，天下的人都仰望着您镇守和捍卫国家，怎么可以随声附和，唯唯诺诺，深恐得罪别人？现今曹节等人为所欲为，放任为害。而且他们久居在皇帝左右，您的哥哥侍中刘鯈就是被曹节等人杀害的。您可以上书朝廷，推荐卫尉阳球重新出任司隶校尉，将曹节等人逐个逮捕诛杀，由圣明的君主亲自主持朝政，天下太平，只要一举足的短时间内即可到来。”刘郃说：“宦官等凶恶小人的耳目很多，恐怕事情还没有等到机会，反则先受到灾祸。”尚书刘纳进言说：“身为国家的栋梁大臣，国家行将倾覆而不扶持，还要您这种辅佐干什么？”于是刘郃应允承诺，也和阳球密谋。阳球的妾是中常侍程璜的女儿，因此曹节等人逐渐得到消息。于是用厚重的礼物贿赂程璜，并且对他进行威胁。程璜恐惧迫急，就把阳球等人的密谋全都告诉了曹节。于是曹节等人共同向灵帝报告说：“刘郃跟刘纳、陈球、阳球互通书信，往来勾结，密谋越出常轨的行动。”灵帝勃然大怒。冬季，十月甲申（十四日），将刘郃、陈球、刘纳、阳球逮捕下狱，都在狱中处死。\n\n\t\t\t　　巴郡板楯部蛮族起兵反叛，朝廷派遣御史中丞萧瑗督促益州刺史率军前往讨伐，未能取胜。\n\n\t\t\t　　十二月，擢升光禄勋杨赐为司徒。\n\n\t\t\t　　鲜卑侵犯幽州、并州。\n\n\t\t\t　　"}, {"original": "\n\n\t\t\t　　汉孝灵皇帝　光和三年（庚申　公元180年）\n\n\t\t\t　　春，正月，癸酉，赦天下。\n\n\t\t\t　　夏，四月，江夏蛮反。\n\n\t\t\t　　秋，酒泉地震。\n\n\t\t\t　　冬，有星孛于狼、弧。〔〖胡三省注〗晋书《天文志》：狼，一星，在东井东南。弧，九星，在狼东南。孛，蒲内翻。〕\n\n\t\t\t　　鲜卑寇幽、并二州。\n\n\t\t\t　　十二月，己巳，立贵人何氏为皇后。〔〖胡三省注〗《考异》曰：袁纪在十一月。今从范书。〕征后兄颍川太守进为侍中。后本南阳屠家，以选入掖庭，生皇子辩，故立之。〔〖胡三省注〗为何进谋诛宦官、败国亡家张本。〕\n\n\t\t\t　　", "translation": "\n\n\t\t\t　　汉灵帝光和三年（庚申　公元180年）\n\n\t\t\t　　春季，正月癸酉（疑误），大赦天下。\n\n\t\t\t　　夏季，四月，江夏郡蛮族起兵反叛。\n\n\t\t\t　　秋季，酒泉郡发生地震。\n\n\t\t\t　　冬季，有异星出现于狼星、弧星之间。\n\n\t\t\t　　鲜卑侵犯幽州、并州两地。\n\n\t\t\t　　十二月己巳（初五），封何贵人为皇后。征召何皇后的哥哥、颍川郡太守何进为侍中。何皇后本是南阳郡一个屠户家的女儿，后被选进宫廷，生下皇子刘辨，所以被灵帝立为皇后。\n\n\t\t\t　　"}, {"original": "\n\n\t\t\t　　是岁作罼圭、灵昆苑。〔〖胡三省注〗贤曰：罼圭苑有二，东罼圭苑，周一千五百步，中有鱼梁台，西罼圭苑周三千三百步，并在雒阳宣平门外。〕司徒杨赐谏曰：“先帝之制，左开鸿池，右作上林，不奢不约，以合礼中。今猥规郊城之地以为苑囿，坏沃衍，〔〖胡三省注〗杜预注《左传》曰：衍沃，平美之地也。〕废田园，驱居民，畜禽兽，殆非所谓若保赤子之义。〔〖胡三省注〗书曰：若保赤子，惟民其康又。〕今城外之苑已有五六，〔〖胡三省注〗贤曰：阳嘉元年，起西苑。延熹二年，造显阳苑。雒阳宫殿名有平乐苑、上林苑。桓帝延熹元年置鸿德苑。〕可以逞情意，顺四节也。〔〖胡三省注〗贤曰：逞，快也。四节，谓春蒐、夏苗、秋獮、冬狩。〕宜惟夏禹卑宫、太宗露台之意，〔〖胡三省注〗惟，思也。〕以尉下民之劳。”书奏，帝欲止，以问侍中任芝、乐松；〔〖胡三省注〗任，音壬。《考异》曰：范书云“中常侍乐松”。松本鸿都文学，必非中常侍。袁纪云“侍中”，今从之。〕对曰：“昔文王之囿百里，人以为小；齐宣五里，人以为大。〔〖胡三省注〗齐宣王问于孟子曰：“文王之囿，方七十里，人犹以为小；寡人之囿，方四十里，人以为大，何也﹖”对曰：“文王之囿方七十里，刍荛者往焉，雉兔者往焉，与人同之；人以为小，不亦宜乎！今王之囿，杀其麋鹿者如杀人之罪；人以为大，不亦宜乎！”此云五里，微与孟子异。〕今与百姓共之，无害于政也。”帝悦，遂为之。\n\n\t\t\t　　巴郡板楯蛮反。\n\n\t\t\t　　苍梧、桂阳贼攻郡县，零陵太守杨琁制马车数十乘，以排囊盛石灰于车上，〔〖胡三省注〗贤曰：排襄，即今襄袋也。排，音蒲拜翻。盛，时征翻。〕系布索于马尾；又为兵车，专彀弓弩。及战，令马车居前，顺风鼓灰，贼不得视，因以火烧布然，马惊，奔突贼阵，因使后车弓弩乱发，钲鼓鸣震，群盗波骇破散，〔〖胡三省注〗波骇者，盖喻以物击水，一波动，万波随而骇动。〕追逐伤斩无数，枭其渠帅，〔〖胡三省注〗枭者，斩首而枭之木上也。枭，坚尧翻。帅，所类翻。〕郡境以清。荆州刺史赵凯诬奏琁实非身亲破贼，而妄有其功。琁与相章奏。凯有党助，遂槛车征琁，防禁严密，无由自讼；乃噬臂出血，书衣为章，具陈破贼形势，及言凯所诬状，潜令亲属诣阙通之。诏书原琁，拜议郎；凯受诬人之罪。琁，乔之弟也。〔〖胡三省注〗杨乔，见上卷桓帝永康元年。〕\n\n\t\t\t　　", "translation": "\n\n\t\t\t　　同年，灵帝下令兴建罼圭苑、灵昆苑。司徒杨赐上书劝阻说：“先帝创立制度，左边开辟鸿池，右边兴建上林苑，既不算奢侈，也不算十分节约，正好符合礼仪法度。而今增多规划城郊之地，作为皇家苑囿，破坏肥沃的土地，荒废田园，把农民驱逐出去，畜养飞禽走兽，这大概不是爱民如子的大义。况且现在城外的皇家苑囿已经有五六个之多，足够陛下任情游乐，满足四季的需要。应该好好回想一下夏禹宫室简陋，汉文帝拒绝兴建露台的本意，体恤小民的劳苦。”奏章呈上去后，灵帝打算停止兴建，询问侍中任芝、乐松的意见。他们二人回答说：“过去，周文王的苑囿，方圆有一百里，人们尚且认为太小；齐宣王的苑囿，方圆只有五里，人们却认为太大。现今如果陛下和老百姓共同享用，对政事没有什么妨害。”灵帝听了非常喜悦，便下令兴建。\n\n\t\t\t　　巴郡板楯部蛮族再度起兵反叛。\n\n\t\t\t　　苍梧郡、桂阳郡盗贼联合攻打郡县。零陵郡太守杨琁制作了马车数十辆，在马车上放着盛满石灰的大袋，把绑袋口的布索系在马尾巴上；另外，又专门准备载着张满弓弩的战车。等到战斗开始时，命马车在前面冲锋，石灰顺着风势飞扬，盗贼都睁不开眼睛。再用火点燃布索，马受惊后，向盗贼的阵地狂奔乱跑，跟在后面的战车弓弩齐发，战鼓震天动地，群盗犹如波涛一样惊骇破散。杨挥军追击，杀伤和杀死的不计其数，并将盗贼首领斩首，将他的头悬挂在木头上，郡境得以完全平静。荆州刺史赵凯向朝廷上书诬告说，杨琁实际上不是亲自上阵破贼，而妄说自己有功。杨琁也向朝廷上书进行答辩。但因赵凯在朝廷有同党的帮助，便下令逮捕杨琁，用囚车押解回京都洛阳，囚禁在监狱，由于防范和戒备森严，杨琁无法申诉。于是他咬破手臂，撕裂衣服，写成血书作为奏章，详细陈述自己破贼的形势，以及反驳赵凯诬陷自己的情况，秘密交给前来探监的亲属，到宫门呈递。结果，灵帝下诏，赦免杨琁无罪，任命他为议郎。赵凯受到诬告反坐的惩处。杨琁，是杨乔的弟弟。"}]