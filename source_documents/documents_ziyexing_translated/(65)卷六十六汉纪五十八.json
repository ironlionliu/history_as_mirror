[{"title": "\n\n\t\t\t \n\t\t\t　　● 汉纪五十八　〔起屠维亦奋若（己丑），尽昭阳大荒落（癸巳），凡五年。〕\n\n\t\t\t　　◎ 汉孝献皇帝·辛\n\n\t\t\t　　"}, {"original": "\n\n\t\t\t　　汉孝献皇帝　建安十四年（己丑　公元209年）\n\n\t\t\t　　春，三月，曹操军至谯。〖胡三省注〗注〗自赤壁还也。〕\n\n\t\t\t　　孙权围合肥，久不下。权率轻骑欲身往突敌，长史张纮谏曰：“夫兵者凶器，战者危事也。〖胡三省注〗注〗兵凶器、战危事，前书鼂错之言。〕今麾下恃盛壮之气，忽强暴之虏，〖胡三省注〗注〗以权在军中，故称麾下。〕三军之众，莫不寒心。虽斩将搴旗，威震敌场，此乃偏将之任，非主将之宜也。愿抑贲、育之勇，〖胡三省注〗注〗贲、音奔。〕怀霸王之计。”权乃止。\n\n\t\t\t　　曹操遣将军张喜将兵解围，久而未至。扬州别驾楚国蒋济密白刺史，伪得喜书，云步骑四万已到雩娄，〖胡三省注〗注〗雩娄县，属庐江郡。师古曰：雩，音许于翻。娄，音力于翻。晋地道记，雩娄在安丰县西南。〕遣主簿迎喜。三部使赍书语城中守将，一部得入城，二部为权兵所得。权信之，遽烧围走。〖胡三省注〗注〗《考异》曰：“十二月，权围合肥。”刘馥传云“攻围百余日”。孙权传云“踰月不能下”。由此言之，权退必在今年，明矣。〕\n\n\t\t\t　　秋，七月，曹操引水军自涡入淮，〖胡三省注〗注〗班志：淮阳扶沟县，涡水首受狼汤渠，东至向入淮；过郡三，行千里，《水经注》曰：至下邳睢陵县入淮。师古曰：涡，音戈，又音瓜。狼，音浪。汤，音徒浪翻。〕出肥水，军合肥，开芍陂屯田。〖胡三省注〗注〗《水经注》：肥水，出九江成德县广阳乡西，西北入芍陂。陂周一百二十许里，在寿春县南八十里，楚相孙叔敖所造也。自芍陂上施水，则至合肥。肥水又北过寿春县北，入于淮。师古曰：芍，音鹊。〖按〗《後汉·王景传》庐江郡界有楚相孙叔敖所起芍陂稻田。注：陂，在今寿州安丰县东。〕\n\n\t\t\t　　冬，十月，荆州地震。\n\n\t\t\t　　", "husanxing_comment": ["〔〖胡三省注〗自赤壁还也。〕", "〔〖胡三省注〗兵凶器、战危事，前书鼂错之言。〕", "〔〖胡三省注〗以权在军中，故称麾下。〕", "〔〖胡三省注〗贲、音奔。〕", "〔〖胡三省注〗雩娄县，属庐江郡。师古曰：雩，音许于翻。娄，音力于翻。晋地道记，雩娄在安丰县西南。〕", "〔〖胡三省注〗《考异》曰：“十二月，权围合肥。”刘馥传云“攻围百余日”。孙权传云“踰月不能下”。由此言之，权退必在今年，明矣。〕", "〔〖胡三省注〗班志：淮阳扶沟县，涡水首受狼汤渠，东至向入淮；过郡三，行千里，《水经注》曰：至下邳睢陵县入淮。师古曰：涡，音戈，又音瓜。狼，音浪。汤，音徒浪翻。〕", "〔〖胡三省注〗《水经注》：肥水，出九江成德县广阳乡西，西北入芍陂。陂周一百二十许里，在寿春县南八十里，楚相孙叔敖所造也。自芍陂上施水，则至合肥。肥水又北过寿春县北，入于淮。师古曰：芍，音鹊。〖按〗《後汉·王景传》庐江郡界有楚相孙叔敖所起芍陂稻田。注：陂，在今寿州安丰县东。〕"], "translation": "\n\n\t\t\t　　● 汉纪五十八\n\n\t\t\t　　◎ 汉献帝·辛\n\n\t\t\t　　汉献帝建安十四年（己丑　公元209年）\n\n\t\t\t　　春季，三月，曹操大军到达谯县。\n\n\t\t\t　　孙权包围合肥，很久未能攻克。孙权率领轻骑准备亲自突击敌人，长史张纮劝阻说：“武器是不吉祥的器物，战争是很危险的事情。如今将军倚仗着锐气，轻视强大凶暴的敌人，使得三军上下，无不为您担心。即使能杀死敌将，俘获战旗，威震敌军，这不过是一个偏将的责任，不是主将所该作的事情。愿您抑制一下像孟贲、夏育那样的勇气，而胸怀争霸天下的王者谋略。”孙权才停止出击。\n\n\t\t\t　　曹操派将张喜率军解救合肥，时间很长还未到。扬州别驾楚国人蒋济秘密向刺史建议：假装收到张喜的书信，声称四万步、骑兵已经到达雩娄，派主簿去迎接张喜。又三次派信使携带写有这一消息的书信去通知城中的守将。其中有一次到了城里，另外两次被孙权部下的兵士俘获。孙权相信了这个假情报，赶快烧毁围城的器械撤走。\n\n\t\t\t　　秋季，七月，曹操统率水军自涡水进入淮河，在肥水登岸，驻屯合肥，重新修整芍陂的水利设施，在周围地区屯田。\n\n\t\t\t　　冬季，十月，荆州地区发生地震。\n\n\t\t\t　　"}, {"original": "\n\n\t\t\t　　十二月，操军还谯。\n\n\t\t\t　　庐江人陈兰、梅成据灊、六叛，〖胡三省注〗注〗灊、六二县、皆属庐江郡。贤曰：灊，今寿州霍山县。灊，音潜。〕操遣荡寇将军张辽讨斩之；〖胡三省注〗注〗荡，徒朗翻。《考异》曰：辽传无年。按繁钦征天山赋云“建安十四年十二月甲辰，丞相武平侯曹公东征，临川未济，群舒蠢动，割有灊、六，乃俾上将荡寇将军张辽治兵南岳之阳。”又云：“陟天柱而南徂。”故置于此。〕因使辽与乐进、李典等将七千余人屯合肥。\n\n\t\t\t　　周瑜攻曹仁岁余，所杀伤甚众，仁委城走。权以瑜领南郡太守，屯据江陵；程普领江夏太守，治沙羡。〖胡三省注〗注〗羡，音夷。〕吕范领彭泽太守，〖胡三省注〗注〗范传云：范领彭泽太守，以彭泽、柴桑、历阳为奉邑。〕吕蒙领寻阳令。刘备表权行车骑将军，领徐州牧。会刘琦卒，权以备领荆州牧，周瑜分南岸地以给备。〖胡三省注〗注〗荆江之南岸，则零陵、桂阳、武陵、长沙四郡地也。〕备立营于油口，改名公安。〖胡三省注〗注〗《水经》：南平郡孱陵县有油水，西北注于江，曰油口。刘备立营之处也。〕\n\n\t\t\t　　权以妹妻备。妹才捷刚猛，有诸兄风，侍婢百余人，皆执刀侍立，备每入，〖胡三省注〗注〗恐为所图也。〕心常凛凛。\n\n\t\t\t　　", "husanxing_comment": ["〔〖胡三省注〗灊、六二县、皆属庐江郡。贤曰：灊，今寿州霍山县。灊，音潜。〕", "〔〖胡三省注〗荡，徒朗翻。《考异》曰：辽传无年。按繁钦征天山赋云“建安十四年十二月甲辰，丞相武平侯曹公东征，临川未济，群舒蠢动，割有灊、六，乃俾上将荡寇将军张辽治兵南岳之阳。”又云：“陟天柱而南徂。”故置于此。〕", "〔〖胡三省注〗羡，音夷。〕", "〔〖胡三省注〗范传云：范领彭泽太守，以彭泽、柴桑、历阳为奉邑。〕", "〔〖胡三省注〗荆江之南岸，则零陵、桂阳、武陵、长沙四郡地也。〕", "〔〖胡三省注〗《水经》：南平郡孱陵县有油水，西北注于江，曰油口。刘备立营之处也。〕", "〔〖胡三省注〗恐为所图也。〕"], "translation": "\n\n\t\t\t　　十二月，曹操的军队返回谯县。\n\n\t\t\t　　庐江人陈兰、梅成占据灊县、六县进行叛乱，曹操派荡寇将军张辽讨伐，斩杀陈兰、梅成等。曹操即命张辽与乐进、李典等率七千余人屯驻合肥。\n\n\t\t\t　　周瑜率军围攻曹仁一年有余，杀伤曹军甚多，曹仁弃城撤走。孙权任命周瑜兼任南郡太守，屯驻江陵；程普兼任江夏太守，设郡府在沙羡；吕范兼任彭泽太守；吕蒙兼任寻阳县令。刘备向朝廷上表，推荐孙权代理车骑将军，兼任徐州牧。正在这时，刘琦去世，孙权让刘备兼任荆州牧，周瑜将荆州长江以南的地区分给刘备。刘备将军营设在油口，并把那里改名为公安。\n\n\t\t\t　　孙权把妹妹嫁给刘备。孙权的妹妹才思敏捷，性情刚猛，有她兄长们的风度。她的侍婢一百余人，都手执利刀在旁站着侍候。刘备每次进入内宅，心都很恐惧。\n\n\t\t\t　　"}, {"original": "\n\n\t\t\t　　曹操密遣九江蒋干往说周瑜。干以才辨独步于江、淮之间，〖胡三省注〗注〗言江、淮人士，无能敌其才辩者。〕乃布衣葛巾，自托私行诣瑜。瑜出迎之，立谓干曰：“子翼良苦，远涉江湖，〖胡三省注〗注〗蒋干，字子翼。〕为曹氏作说客邪？”因延干，与周观营中，行视仓库、军资、器仗讫，还饮宴，示之侍者服饰珍玩之物。因谓干曰：“丈夫处世，遇知己之主，外托君臣之义，内结骨肉之恩，言行计从，祸福共之，假使苏、张更生，〖胡三省注〗注〗谓苏秦、张仪也。〕能移其意乎？”干但笑，终无所言。还白操，称瑜雅量高致，非言辞所能间也。\n\n\t\t\t　　丞相掾和洽言于曹操曰：“天下之人，材德各殊，不可一节取也。俭素过中，自以处身则可，以此格物，所失或多。〖胡三省注〗注〗格，正也。掾，俞绢翻。〕今朝廷之议，吏有著新衣、乘好车者，谓之不清；形容不饰、衣裘敝坏者，谓之廉洁。至令士大夫故污辱其衣，藏其舆服；朝府大吏，或自挈壶飧以入官寺。〖胡三省注〗注〗熟食曰飧。〕夫立教观俗，贵处中庸，为可继也。〖胡三省注〗注〗中者，正道；庸者，常道。程子曰不偏之谓中，不易之谓庸。〕今崇一概难堪之行以检殊塗，〖胡三省注〗注〗检，束也，检柙也。概，与僙同。〕勉而为之，必有疲瘁。〖胡三省注〗注〗瘁，秦醉翻。〕古之大教，务在通人情而已。凡激诡之行，则容隐伪矣。”操善之。\n\n\t\t\t　　", "husanxing_comment": ["〔〖胡三省注〗言江、淮人士，无能敌其才辩者。〕", "〔〖胡三省注〗蒋干，字子翼。〕", "〔〖胡三省注〗谓苏秦、张仪也。〕", "〔〖胡三省注〗格，正也。掾，俞绢翻。〕", "〔〖胡三省注〗熟食曰飧。〕", "〔〖胡三省注〗中者，正道；庸者，常道。程子曰不偏之谓中，不易之谓庸。〕", "〔〖胡三省注〗检，束也，检柙也。概，与僙同。〕", "〔〖胡三省注〗瘁，秦醉翻。〕"], "translation": "\n\n\t\t\t　　曹操秘密派遣九江人蒋干去游说周瑜。蒋干以才能、机辩闻名于长江、淮河之间，没有人能胜过他。蒋干换上平民穿的布衣，戴上葛布制成的头巾。自称因私人交谊来看望周瑜。周瑜出来迎接他，站着对他说：“蒋子翼，你真是很辛苦，涉水远道而来，是为曹操作说客吗！”遂邀请蒋干进来，与他一同参观军营，巡视仓库、军用物资与武器装备之后。回来设宴款待蒋干，酒席间让蒋干看自己的侍女、服装、饰物以及各种珍贵的宝物，并对他说：“大丈夫生活在世上，遇到知已的君主，外表上有君臣关系，内心却情同骨肉，言听计从，有福共享，有难同当，即使苏秦、张仪重生，能转移他的心意吗！”蒋干只是笑，一直不谈私人关系之外的话。他回来向曹操汇报，称颂周瑜胸襟宽广，志向远大，不是言语所能挑拔离间的。\n\n\t\t\t　　丞相掾和洽向曹操提出建议说：“天下的人，才干和品德各不相同，不能只用一个标准来选拔人才。以过分的节俭朴素来约束自己是可以的，但用这标准来限制别人，或许就会出现许多失误。如今朝廷上的舆论是官吏中穿新衣服，乘好车的人，就被称为不清廉；而不修饰仪表，穿破旧衣服的人，则被赞为廉洁。致使士大夫故意弄脏自己的衣裳，收藏起车子、服饰。朝廷各部门的高级官员，有的还自己携着饭罐，到官府上班。树立榜样以供人仿效，最好采用中庸之道，这样才能坚持下去。如今一概提倡这些使人难以忍受的行为，用它来约束各阶层的人士，勉强施行，必然会疲惫不堪。古人的教化，只是务求通达人情；凡是偏激怪异的行为，则会包藏虚伪。”曹操认为他的见解很好。\n\n\t\t\t　　"}, {"original": "\n\n\t\t\t　　汉孝献皇帝　建安十五年（庚寅　公元210零年）\n\n\t\t\t　　春，下令曰：“孟公绰为赵、魏老则优，不可以为滕、薛大夫。〖胡三省注〗注〗《论语》载孔子之言。朱子曰：公绰，鲁大夫。赵、魏，晋卿之家。老，家臣之长。大家势重而无诸侯之事，家老望尊而无官守之责。优，有余也。滕、薛，二国名；大夫，任国政者。滕、薛国小政繁，大夫位高责重。然则公绰盖廉静寡欲，而短于才者。〕若必廉士而后可用，则齐桓其何以霸世？〖胡三省注〗注〗管仲富拟公室，筑三归之台，塞门反坫，镂簋朱纮，桓公用之而霸。〕二三子其佐我明扬仄陋，〖胡三省注〗注〗书尧典曰：明明扬仄陋。扬，举也。〕唯才是举，吾得而用之！\n\n\t\t\t　　二月，乙巳朔，日有食之。\n\n\t\t\t　　冬，曹操作铜爵台于邺。〖胡三省注〗注〗《水经注》：铜爵台，在邺城西北，因城为之，高十丈，有屋百余间。〕\n\n\t\t\t　　", "husanxing_comment": ["〔〖胡三省注〗《论语》载孔子之言。朱子曰：公绰，鲁大夫。赵、魏，晋卿之家。老，家臣之长。大家势重而无诸侯之事，家老望尊而无官守之责。优，有余也。滕、薛，二国名；大夫，任国政者。滕、薛国小政繁，大夫位高责重。然则公绰盖廉静寡欲，而短于才者。〕", "〔〖胡三省注〗管仲富拟公室，筑三归之台，塞门反坫，镂簋朱纮，桓公用之而霸。〕", "〔〖胡三省注〗书尧典曰：明明扬仄陋。扬，举也。〕", "〔〖胡三省注〗《水经注》：铜爵台，在邺城西北，因城为之，高十丈，有屋百余间。〕"], "translation": "\n\n\t\t\t　　汉孝献皇帝　建安十五年（庚寅　公元210零年）\n\n\t\t\t　　春季，曹操下令说：“从前，孟公绰做晋国赵、魏两家贵族的家臣首领是才力有余的，但不能胜任滕、薛等小国大夫的职务。假如必须是清廉的人才能使用，那么，齐桓公又怎么能称霸于世！大家要帮助我显扬高明人士，即使身份卑微，也要推举，只要有才能就进荐上来，让我能够任用他们！”\n\n\t\t\t　　二月，乙巳朔（初一），出现日食。\n\n\t\t\t　　冬季，曹操在邺城修建铜爵台。\n\n\t\t\t　　"}, {"original": "\n\n\t\t\t　　十二月，己亥，操下令曰：“孤始举孝廉，〖胡三省注〗注〗操年二十，举孝廉，为郎。〕自以本非岩穴知名之士，恐为世人之所凡愚，〖胡三省注〗注〗恐时人以凡愚待之也。〕欲好作政教以立名誉，故在济南，除残去秽，〖胡三省注〗注〗操为济南相，国有十余县，长吏多阿附贵戚，赃汙狼籍。于是奏免其八，奸宄逃窜，境内肃然。济，子礼翻。去，羌吕翻。〕平心选举。以是为强豪所忿，恐致家祸，故以病还乡里。时年纪尚少，乃于谯东五十里筑精舍，欲秋夏读书，冬春射猎，为二十年规，待天下清乃出仕耳。然不能得如意，征为典军校尉，〖胡三省注〗注〗见五十九卷灵帝中平五年。〕意遂更欲为国家讨贼立功，使题墓道言‘汉故征西将军曹侯之墓’，此其志也。而遭值董卓之难，兴举义兵。〖胡三省注〗注〗见五十九卷初平元年。难，乃旦翻。〕后领兖州，破降黄巾三十万众；〖胡三省注〗注〗见六十卷初平三年。〕又讨击袁术，使穷沮而死；〖胡三省注〗注〗见六十三卷\t建安四年。沮，在吕翻。〕摧破袁绍，〖胡三省注〗注〗见六十三卷建安五年。〕枭其二子；〖胡三省注〗注〗斩谭见六十四卷十年；斩尚见上卷十二年。〕复定刘表，〖胡三省注〗注〗见上卷上\t年。复，扶又翻。〕遂平天下。身为宰相，人臣之贵已极，意望已过矣。设使国家无有孤，不知当几人称帝，几人称王！或者人见孤强盛，又性不信天命，恐妄相忖度，言有不逊之志，〖胡三省注〗注〗言其将篡也。度，徒洛翻。〕每用耿耿，〖胡三省注〗注〗耿，古幸翻。毛公曰：耿耿，犹儆儆也，又忧也。〕故为诸君陈道此言，皆肝鬲之要也。〖胡三省注〗注〗鬲，胸鬲也。〕然欲孤便尔委捐所典兵众以还执事，归就武平侯国，实不可也。何者？诚恐己离兵为人所祸，既为子孙计，又己败则国家倾危，是以不得慕虚名而处实祸也！然兼封四县，食户三万，何德堪之！江湖未静，〖胡三省注〗注〗谓孙、刘也。〕不可让位；至于邑土，可得而辞。今上还阳夏、柘、苦三县，户二万，但食武平万户，〖胡三省注〗注〗上，时掌翻。武平、阳夏、柘、苦四县皆属陈国。夏，音贾。〕且以分损谤议，少减孤之责也！”\n\n\t\t\t　　", "husanxing_comment": ["〔〖胡三省注〗操年二十，举孝廉，为郎。〕", "〔〖胡三省注〗恐时人以凡愚待之也。〕", "〔〖胡三省注〗操为济南相，国有十余县，长吏多阿附贵戚，赃汙狼籍。于是奏免其八，奸宄逃窜，境内肃然。济，子礼翻。去，羌吕翻。〕", "〔〖胡三省注〗见五十九卷灵帝中平五年。〕", "〔〖胡三省注〗见五十九卷初平元年。难，乃旦翻。〕", "〔〖胡三省注〗见六十卷初平三年。〕", "〔〖胡三省注〗见六十三卷\t建安四年。沮，在吕翻。〕", "〔〖胡三省注〗见六十三卷建安五年。〕", "〔〖胡三省注〗斩谭见六十四卷十年；斩尚见上卷十二年。〕", "〔〖胡三省注〗见上卷上\t年。复，扶又翻。〕", "〔〖胡三省注〗言其将篡也。度，徒洛翻。〕", "〔〖胡三省注〗耿，古幸翻。毛公曰：耿耿，犹儆儆也，又忧也。〕", "〔〖胡三省注〗鬲，胸鬲也。〕", "〔〖胡三省注〗谓孙、刘也。〕", "〔〖胡三省注〗上，时掌翻。武平、阳夏、柘、苦四县皆属陈国。夏，音贾。〕"], "translation": "\n\n\t\t\t　　十二月，已亥（疑误），曹操下令说：“我最初被推荐为孝廉时，自以为本来不是隐居深山的知名之士，恐怕被世人看作平庸无能，打算好好处理政务，推行教化，以树立名誉，故在济南国任国相时，铲除残暴邪恶势力，公正地选拔人才。由于这样，受到强门豪族的忌恨，我恐怕给家中招来灾祸，就借口有病，回到家乡。当时年纪还不大，就在谯县县城以东五十里处修建书房，打算秋季与夏季读书，冬季与春季射猎，计划这样过二十年，等天下安定以后，再出来做官。但我未能如愿，被朝廷征召为典军校尉，于是改变主意，想为国家讨贼立功，使墓道的石碑上可以题写‘汉朝故征西将军曹侯之墓’，这就是我的志愿。而后遇到董卓之乱，我兴起义兵。以后，我任兖州牧，击败黄巾军，迫使三十万黄巾军投降；又讨伐袁术，使他走投无路，穷困而死；击败袁绍，将他的两个儿子斩首示众；再消灭刘表，于是平定天下。我身为宰相，作为臣子达到尊贵的顶点，也已超出了我的愿望。假设国家没有我，不知会几个人称帝，几个人称王？或许有人看到我势力强盛，又生性不信天命，恐怕会随便猜测，说我有篡位的野心，每一想到这些，心中就感到不安。所以，向你们述说这些话，都是我的肺腑之言。然而，想要我就这样放弃所统领的军队，交还给主管部门，回到我的封地武平侯国，实在是不可能的。为什么呢？我确实害怕自己一离开军队就会被人谋害，既是为我的子孙打算，又因为我一失败就会使国家危亡，所以，我不能追求虚名，而遭受实际的灾祸。然而，我的封地共有四个县，享有收取三万户百姓租税的权利，我的品德怎么能配得上呢？天下尚未安定，我不可以辞去官位；至于封地，是可以退让的。如今，我把阳夏、柘、苦三县的二万户封地归还给国家，只享受武平的一万户百姓的租税，姑且以此来减少对我的诽谤议论，同时也稍微减轻我的责任！”\n\n\t\t\t　　"}, {"original": "\n\n\t\t\t　　刘表故吏士多归刘备，备以周瑜所给地少，不足以容其众，乃自诣京见孙权，〖胡三省注〗注〗京，京口城也。权时居京，故刘备、周瑜皆诣京见之。后都秣陵，于京口置京督，又曰徐陵督。《尔雅》：绝高曰京。其城因山为垒，缘江为境，因谓之京口。〕求都督荆州。〖胡三省注〗注〗荆州八郡，瑜既以江南四郡给备，备又欲兼得江、汉间四郡也。〕瑜上疏于权曰：“刘备以枭雄之姿，而有关羽、张飞熊虎之将，必非久屈为人用者。愚谓大计，宜徙备置吴，盛为筑宫室，多其美女玩好，以娱其耳目；分此二人各置一方，使如瑜者得挟与攻战，大事可定也。今猥割土地以资业之，〖胡三省注〗注〗谓资之土地，使成霸业。〕聚此三人俱在疆埸，〖胡三省注〗注〗埸，音亦。〖按边境也。《左传·成十三年》“郑人怒君之疆埸。”埸从易，与场别。〕恐蛟龙得云雨，终非池中物也。”吕范亦劝留之。权以曹操在北，方当广揽英雄，〖胡三省注〗注〗揽，鲁敢翻，手取也。〕不从。〖胡三省注〗注〗不从瑜、范之言也。〕备还公安，久乃闻之，叹曰：“天下智谋之士，所见略同。时孔明谏孤莫行，其意亦虑此也。孤方危急，不得不往，此诚险塗，殆不免周瑜之手！”\n\n\t\t\t　　", "husanxing_comment": ["〔〖胡三省注〗京，京口城也。权时居京，故刘备、周瑜皆诣京见之。后都秣陵，于京口置京督，又曰徐陵督。《尔雅》：绝高曰京。其城因山为垒，缘江为境，因谓之京口。〕", "〔〖胡三省注〗荆州八郡，瑜既以江南四郡给备，备又欲兼得江、汉间四郡也。〕", "〔〖胡三省注〗谓资之土地，使成霸业。〕", "〔〖胡三省注〗埸，音亦。〖按边境也。《左传·成十三年》“郑人怒君之疆埸。”埸从易，与场别。〕", "〔〖胡三省注〗揽，鲁敢翻，手取也。〕", "〔〖胡三省注〗不从瑜、范之言也。〕"], "translation": "\n\n\t\t\t　　刘表原来的部属大多数归附刘备，刘备因为周瑜拔给他的土地太少，不足以容纳自己的部下，就亲自到京口去面见孙权，请求把荆州全部交给自己管理。周瑜上书给孙权说：“刘备是一代枭雄，而且有关羽、张飞这些熊、虎一样的猛将辅佐，肯定不能长久屈居，为人所用。我认为，从大计考虑，应当把刘备迁走，安置在吴郡，为他大兴土木地建造住宅，多给他供应美女和其它玩赏娱乐的物品，使他耳目迷恋。同是，把关羽和张飞这两个人分开，派他们各驻一地，使像我周瑜这样的将领能统率他们的攻战，天下大事就可以安定了。如今滥割土地给他作为资本，使这三人都聚在疆界，恐怕就会像蛟龙得到云雨的赞助，终究不会再留在水池中了。”吕范也劝孙权留下刘备。孙权认为曹操在北方，正应该广为招揽英雄豪杰，没有听从他们的建议。刘备回到公安后，过了很久才听到这些内幕，叹息说：“天下的智谋之士，看法都差不多，当时诸葛亮劝我不要去，也是担心发生这样的事情。我正在危急中，不得不去，这实在是走险路，几乎逃不出周瑜之手！”\n\n\t\t\t　　"}, {"original": "\n\n\t\t\t　　周瑜诣京见权曰：“今曹操新政，忧在腹心，〖胡三省注〗注〗谓操以赤壁之败，威望顿损，中国之人或欲因其败而图之，是忧在腹心。〕未能与将军连兵相事也。〖胡三省注〗注〗相事，谓相与从事于战攻也。〕乞与奋威俱进，取蜀而并张鲁，因留奋威固守其地，与马超结援，瑜还与将军据襄阳以蹙操，北方可图也。”权许之。奋威者，孙坚弟子奋威将军、丹阳太守瑜也。\n\n\t\t\t　　周瑜还江陵为行装，于道病困，与权笺曰：“修短命矣，诚不足惜；但恨微志未展，不复奉教命耳。方今曹操在北，疆场未静；刘备寄寓，有似养虎。〖胡三省注〗注〗言养虎将自遗患。〕天下之事，未知终始，此朝士旰食之秋，〖胡三省注〗注〗旰，右旦翻，晚也。〕至尊垂虑之日也。鲁肃忠烈，临事不苟，可以代瑜。傥所言可采，瑜死不朽矣！”卒于巴丘。〖胡三省注〗注〗裴松之曰：瑜欲取蜀，还江陵治严，所卒之处，应在今之巴陵，与前所镇巴江，名同处异也。据《水经注》，巴丘山在湘水右岸，晋武帝太康元年立巴陵县，宋文帝元嘉十六年置巴陵郡，今岳州也。《考异》曰：按江表传，瑜与策同年，策以建安五年死，年二十六，瑜死时年三十六，故知在今年也。〕权闻之哀恸，曰：“公瑾有王佐之资，今忽短命，孤何赖哉！”自迎其丧于芜湖。〖胡三省注〗注〗芜湖县，属丹阳郡。〕瑜有一女、二男，权为长子登娶其女；以其男循为骑都尉，妻以女；胤为兴业都尉，妻以宗女。\n\n\t\t\t　　初，瑜见友于孙策，太夫人又使权以兄奉之。是时权位为将军，诸将、宾客为礼尚简，而瑜独先尽敬，便执臣节。程普颇以年长，数陵侮瑜，瑜折节下之，终不与校。普后自敬服而亲重之，乃告人曰：“与周公瑾交，若饮醇醪，不觉自醉。”〖胡三省注〗注〗酒不浇为醇。醪，滓汁酒。〕\n\n\t\t\t　　", "husanxing_comment": ["〔〖胡三省注〗谓操以赤壁之败，威望顿损，中国之人或欲因其败而图之，是忧在腹心。〕", "〔〖胡三省注〗相事，谓相与从事于战攻也。〕", "〔〖胡三省注〗言养虎将自遗患。〕", "〔〖胡三省注〗旰，右旦翻，晚也。〕", "〔〖胡三省注〗裴松之曰：瑜欲取蜀，还江陵治严，所卒之处，应在今之巴陵，与前所镇巴江，名同处异也。据《水经注》，巴丘山在湘水右岸，晋武帝太康元年立巴陵县，宋文帝元嘉十六年置巴陵郡，今岳州也。《考异》曰：按江表传，瑜与策同年，策以建安五年死，年二十六，瑜死时年三十六，故知在今年也。〕", "〔〖胡三省注〗芜湖县，属丹阳郡。〕", "〔〖胡三省注〗酒不浇为醇。醪，滓汁酒。〕"], "translation": "\n\n\t\t\t　　周瑜到京口去拜见孙权，说：“现在，曹操新近在赤壁大败而归，担心内部有人叛变，不能同将军用军队交战，我请求与奋威将军一起进军，夺取蜀地，并吞张鲁，然后，留奋威将军牢固地守卫那里，与马超结成联盟。我回来与将军据守襄阳，紧逼曹操，这样，就可以规划进取北方了。”孙权同意这个计划。奋威将军，是指孙坚弟弟的儿子，丹阳太守孙瑜。\n\n\t\t\t　　周瑜回到江陵准备行装，在途中病势沉重，上书给孙权说：“人寿的长短都是由命运决定的，实在不足惋惜。我只恨心中的微小志愿尚未实现，再也不能执行您的命令罢了。现在，曹操在北方，疆场并没有平静；刘备寄居在荆州，好像是在家里养了一只老虎。天下的大局，还在动荡不定，这正是大臣和将士们奋发忘食之时，也是您思虑运筹之日。鲁肃为人忠烈，临事不苟，可以接替我的职务。假如我的建议可以被采纳，我就虽死不朽了。”周瑜在巴丘去世。孙权得到消息后，十分悲痛，大哭着说：“周瑜有辅佐帝王的才能，现在忽然短命而死，我依靠谁呢？”孙权亲自到芜湖去迎接周瑜的灵柩。周瑜有一个女儿、两个儿子，孙权为自己的大儿子孙登娶周瑜的女儿为妻；任命周瑜的儿子周循为骑都尉，把自己的女儿嫁给他；又任命周瑜的另一个儿子周胤为兴业都尉，把自己宗族的一个姑娘嫁给他。\n\n\t\t\t　　起初，周瑜是孙策的朋友，孙权的母亲吴太夫人又曾让孙权把周瑜当作兄长来尊敬。当时，孙权的职位只是讨虏将军，部下将领与宾客们对他的礼节还较为简单，而只有周瑜带头，以臣属礼节事奉孙权。程普自以为年龄比周瑜大，多次凌辱周瑜，周瑜却降低自己的身份来对待程普，始终不与他计较。后来，程普佩服周瑜，对周瑜亲近敬重，于是告诉别人说：“与周公瑾交往，好象喝下醇厚的美酒，不知不觉就已沉醉。”\n\n\t\t\t　　"}, {"original": "\n\n\t\t\t　　权以鲁肃为奋武校尉，代瑜领兵，令程普领南郡太守。鲁肃劝权以荆州借刘备，与共拒曹操，权从之。〖胡三省注〗注〗为孙、刘争荆州张本。《考异》曰：肃传曰：“曹公闻权以土地业备，方作书，落笔于地。”恐操不至于是，今不取。〕乃分豫章为番阳郡，分长沙为汉昌郡；〖胡三省注〗注〗鄱阳，今饶州地。沈约《志》：长沙郡有吴昌县，汉末之汉昌也，吴更名。至隋，废吴昌入罗县；唐武德八年，又省罗县入湘阴。则知吴立汉昌郡，在唐岳州湘阴县界。〕复以程普领江夏太守，鲁肃为汉昌太守，屯陆口。〖胡三省注〗注〗《水经》，江水左迳乌林南，又东，右岸得蒲矶口，即陆口也。水出下隽县西三山溪，入蒲圻县北，迳吕蒙城西；孙权征长沙、零、桂所镇也。〕\n\n\t\t\t　　初，权谓吕蒙曰：“卿今当塗掌事，〖胡三省注〗注〗当塗，犹言当路也。〕不可不学。”蒙辞以军中多务。权曰：“孤岂欲卿治经为博士邪！但当涉猎，见往事耳。〖胡三省注〗注〗师古曰：涉，若涉水；猎，若猎兽。言历览之，不专精也。治，直之翻。〕卿言多务，孰若孤？孤常读书，自以为大有所益。”蒙乃始就学。及鲁肃过寻阳，与蒙论议，大惊曰：“卿今者才略，非复吴下阿蒙！”蒙曰：“士别三日，即更刮目相待，大兄何见事之晚乎？”肃遂拜蒙母，结友而别。\n\n\t\t\t　　刘备以从事庞统守耒阳令，〖胡三省注〗注〗耒阳县，属桂阳郡。宋白曰：《郡国志》云：鰲山口，即耒阳县。耒，卢对翻。〕在县不治，免官。鲁肃遗备书曰：“庞士元非百里才也。使处治中、别驾之任，始当展其骥足耳！”〖胡三省注〗注〗遗，于季翻。处，昌吕翻。百官志：司隶校尉，从事史十二人：功曹从事，主选署及众事；别驾从事，校部、行部则奉引，录众事。州牧则改功曹从事为治中从事。杜佑曰：别驾从事史，从刺史行部，别乘一乘传车，故谓之别驾。治中从事史，居中治事，主众曹。功曹，主选用。〕诸葛亮亦言之。备见统，与善谭，大器之，〖胡三省注〗注〗善谭者，剧论当世事也。谭，与谈同。〕遂用统为治中，亲待亚于诸葛亮，与亮并为军师中郎将。\n\n\t\t\t　　", "husanxing_comment": ["〔〖胡三省注〗为孙、刘争荆州张本。《考异》曰：肃传曰：“曹公闻权以土地业备，方作书，落笔于地。”恐操不至于是，今不取。〕", "〔〖胡三省注〗鄱阳，今饶州地。沈约《志》：长沙郡有吴昌县，汉末之汉昌也，吴更名。至隋，废吴昌入罗县；唐武德八年，又省罗县入湘阴。则知吴立汉昌郡，在唐岳州湘阴县界。〕", "〔〖胡三省注〗《水经》，江水左迳乌林南，又东，右岸得蒲矶口，即陆口也。水出下隽县西三山溪，入蒲圻县北，迳吕蒙城西；孙权征长沙、零、桂所镇也。〕", "〔〖胡三省注〗当塗，犹言当路也。〕", "〔〖胡三省注〗师古曰：涉，若涉水；猎，若猎兽。言历览之，不专精也。治，直之翻。〕", "〔〖胡三省注〗耒阳县，属桂阳郡。宋白曰：《郡国志》云：鰲山口，即耒阳县。耒，卢对翻。〕", "〔〖胡三省注〗遗，于季翻。处，昌吕翻。百官志：司隶校尉，从事史十二人：功曹从事，主选署及众事；别驾从事，校部、行部则奉引，录众事。州牧则改功曹从事为治中从事。杜佑曰：别驾从事史，从刺史行部，别乘一乘传车，故谓之别驾。治中从事史，居中治事，主众曹。功曹，主选用。〕", "〔〖胡三省注〗善谭者，剧论当世事也。谭，与谈同。〕"], "translation": "\n\n\t\t\t　　孙权任命鲁肃为奋武校尉，接替周瑜，统领军队，命令程普兼任南郡太守。鲁肃劝孙权把荆州借给刘备，与刘备共同抵抗曹操，孙权同意，于是，从豫章郡中分出一部分土地，设立番阳郡；从长沙郡分出一部分土地，设立汉昌郡；又任命程普兼任江夏郡太守，鲁肃为汉昌郡太守，率军驻在陆口。\n\n\t\t\t　　起初，孙权对吕蒙说：“你现在担任要职，执掌权力，不能不学习。”吕蒙推辞说军中事多，没有时间学习。孙权说：“我难道是要你研究儒家经典，去做博士吗？我只是要你去浏览书籍，了解过去发生过的事情。你说事多，但谁会像我这样忙？我经常读书，自以为得到很多好处。”于是吕蒙开始读书。等到鲁肃经过寻阳时，与吕蒙谈话，大吃一惊说：“你今天的才干谋略，再不是吴郡那里的阿蒙了！”吕蒙说：“士别三日，就应该重新刮目相看，大哥为什么对这个道理明白得这么晚呢！”鲁肃就去拜见吕蒙的母亲，与吕蒙结为好友才分手。\n\n\t\t\t　　刘备任命从事庞统为耒阳县县令，庞统在任时政务荒废，被免官。鲁肃写信给刘备，说：“庞统的才干不适于管理一个方圆百里的小县，让他处在治中、别驾的职务上，才能发挥他的才干。”诸葛亮也谈到庞统的才干。刘备召见庞统，与他详细谈论天下大势后，大为器重，就任命他为治中，对他的亲信程度及待遇仅次于诸葛亮，委任庞统与诸葛亮同时担任军师中郎将。\n\n\t\t\t　　"}, {"original": "\n\n\t\t\t　　初，苍梧士燮为交趾太守。交州刺史朱符为夷贼所杀，州郡扰乱，燮表其弟壹领合浦太守，䵋领九真太守，〖胡三省注〗注〗䵋，胡悔翻，又于鄙翻。〖按〗䵋，音违。标音于鄙翻，“于”，读呜音。〕武领南海太守。燮体器宽厚，中国人士多往依之。雄长一州，偏在万里，威尊无上，〖胡三省注〗注〗天下殽乱，燮雄据偏州，人但知威尊，无复知有天子也。长，知两翻。〕出入仪卫甚盛，震服百蛮。\n\n\t\t\t　　朝廷遣南阳张津为交州刺史。津好鬼神事，常著绛帕头，〖胡三省注〗注〗好，呼到翻。著，陟略翻。帕，莫白翻。《项安世家》说：头巾，一名𢄓，音隖；一名帕。陆游曰：袹头者，巾帻之类，犹今言仆头。韩文公云“以红袹首”，已为失之，东坡云“绛袹蒙头读道书”，增一“蒙”字，其误尤甚。〕鼓琴、烧香，读道书，云可以助化，为其将区景所杀。〖胡三省注〗注〗区（區），乌侯翻，姓也，又亏于翻。据史，自贾琮以前，皆为交趾刺史，未得为交州。《晋志》：永和九年，交趾太守周敞求立为州，朝议不许，即拜敞为交趾刺史。建安八年，张津为刺史，士燮为交趾太守，共表立为州，乃拜津为交州牧。十五年，移居番禺。〖按〗区（區），音欧，姓。又同瓯，“四豆为区（瓯）”。〕刘表遣零陵赖恭代津为刺史。〖胡三省注〗注〗《姓谱》：赖为楚所灭，子孙以国为氏。《风俗通》：汉有交趾太守赖先。〕是时苍梧太守史璜死，表又遣吴巨代之。朝廷赐燮玺书，以燮为绥南中郎将，董督七郡，领交趾太守如故。而巨与恭相失，巨举兵逐恭，恭走还零陵。\n\n\t\t\t　　孙权以番阳太守临淮步骘为交州刺史，〖胡三省注〗注〗《姓谱》：晋有步扬，食采于步，因氏焉。番，蒲荷翻。骘，职日翻。〕士燮率兄弟奉承节度。吴巨外附内违，骘诱而斩之，威声大震。权加燮左将军，燮遣子入质。由是岭南始服属于权。\n\n\t\t\t　　", "husanxing_comment": ["〔〖胡三省注〗䵋，胡悔翻，又于鄙翻。〖按〗䵋，音违。标音于鄙翻，“于”，读呜音。〕", "〔〖胡三省注〗天下殽乱，燮雄据偏州，人但知威尊，无复知有天子也。长，知两翻。〕", "〔〖胡三省注〗好，呼到翻。著，陟略翻。帕，莫白翻。《项安世家》说：头巾，一名𢄓，音隖；一名帕。陆游曰：袹头者，巾帻之类，犹今言仆头。韩文公云“以红袹首”，已为失之，东坡云“绛袹蒙头读道书”，增一“蒙”字，其误尤甚。〕", "〔〖胡三省注〗区（區），乌侯翻，姓也，又亏于翻。据史，自贾琮以前，皆为交趾刺史，未得为交州。《晋志》：永和九年，交趾太守周敞求立为州，朝议不许，即拜敞为交趾刺史。建安八年，张津为刺史，士燮为交趾太守，共表立为州，乃拜津为交州牧。十五年，移居番禺。〖按〗区（區），音欧，姓。又同瓯，“四豆为区（瓯）”。〕", "〔〖胡三省注〗《姓谱》：赖为楚所灭，子孙以国为氏。《风俗通》：汉有交趾太守赖先。〕", "〔〖胡三省注〗《姓谱》：晋有步扬，食采于步，因氏焉。番，蒲荷翻。骘，职日翻。〕"], "translation": "\n\n\t\t\t　　起初，苍悟人士燮担任交趾郡太守。交州刺史朱符被夷人乱贼杀死，州郡陷入混乱。士燮上表推荐他的弟弟士壹代理合浦郡太守，士代理九真郡太守，士武代理南海郡太守。士燮性情宽厚，有很多中原地区的士大夫都去投奔他。士燮在交趾地区权势显赫，与朝廷又相隔万里，他在那里的威望与尊严都到了至高无上的程度，出入时的仪仗警卫十分盛大，威震当地的各蛮族，使他们顺服。\n\n\t\t\t　　朝廷派遣南阳人张津担任交州刺史，张津迷信鬼神，经常用绛色头巾包头，弹琴、烧香，读道家的书籍，说可以有助于得道。张津被他的部将区景杀死，刘表派遣零陵人赖恭代替张津担任刺史。这时，苍梧郡太守史璜逝世，刘表又派吴巨代理苍梧太守。朝廷赐给士燮诏书，任命他为绥南中郎将，管理七郡的军务，同时仍兼任交趾太守。而吴巨与赖恭关系恶化，吴巨发兵进攻赖恭。赖恭逃回零陵。\n\n\t\t\t　　孙权任命番阳郡太守临淮人步骘为交州刺史，士燮率领自己的兄弟们都听从步骘的命令。吴巨表面上服从，心里却另有打算，步骘把他引诱出来杀死，声威大震。孙权提升士燮为左将军，士燮派遣自已的儿子到孙权那里充当人质。从此，王岭以南的地区开始归属于孙权。\n\n\t\t\t　　"}, {"original": "\n\n\t\t\t　　汉孝献皇帝　建安十六年（辛卯　公元211年）\n\n\t\t\t　　春，正月，以曹操世子丕为五官中郎将，置官属，为丞相副。〖胡三省注〗注〗汉五官中郎将，主五官郎而已，未尝置官属也；领属光禄勋，未尝为丞相副也。〕\n\n\t\t\t　　三月，操遣司隶校尉钟繇讨张鲁，使征西护军夏侯渊等将兵出河东，与繇会。〖胡三省注〗注〗渊之族，操所自出也；付以西征先驱之任，以资序未得为征西将军，故以护军为名。〕仓曹属高柔谏曰：〖胡三省注〗注〗公府仓曹，主仓谷事；有掾，有属。〕“大兵西出，韩遂、马超疑为袭己，必相扇动。宜先招集三辅，三辅苟平，汉中可传檄而定也。”操不从。\n\n\t\t\t　　关中诸将果疑之，〖胡三省注〗注〗操估关中而远征张鲁，伐虢取虞之计也。盖欲讨超、遂而无名、先张讨鲁之势以速其反，然后加兵耳。〕马超、韩遂、侯选、程银、杨秋、李堪、张横、梁兴、成宜、马玩等十部皆反，其众十万，屯据潼关；〖胡三省注〗注〗潼关，在弘农华阴县。《水经注》曰：河在关内南流，潼激关山，因谓之潼关；晋所谓桃林之塞，秦所谓阳华是也。〕操遗安西将军曹仁督诸将拒之，〖胡三省注〗注〗晋百官志曰：四安起于魏初。谓安东、安西、安南、安北四将军也。〕敕令坚壁勿与战。命五官将丕留守邺，以奋武将军程昱参丕军事，〖胡三省注〗注〗沈约曰：奋武将军，始于汉末。〕门下督广陵徐宣为左护军，〖胡三省注〗注〗门下督，督将之居门下者。〕留统诸军，乐安国渊为居府长史，统留事。〖胡三省注〗注〗《姓谱》：齐有国氏，世为上卿。又郑十穆子国之后，为国氏。〕\n\n\t\t\t　　秋，七月，操自将击超等。议者多言：“关西兵习长矛，非精选前锋，不可当也。”操曰：“战在我，非在贼也。贼虽习长矛，将使不得以刺，诸君但观之。”〖胡三省注〗注〗在我而不在敌，故可以制胜，此未易与常人言也。刺，七亦翻；下同。〕\n\n\t\t\t　　", "husanxing_comment": ["〔〖胡三省注〗汉五官中郎将，主五官郎而已，未尝置官属也；领属光禄勋，未尝为丞相副也。〕", "〔〖胡三省注〗渊之族，操所自出也；付以西征先驱之任，以资序未得为征西将军，故以护军为名。〕", "〔〖胡三省注〗公府仓曹，主仓谷事；有掾，有属。〕", "〔〖胡三省注〗操估关中而远征张鲁，伐虢取虞之计也。盖欲讨超、遂而无名、先张讨鲁之势以速其反，然后加兵耳。〕", "〔〖胡三省注〗潼关，在弘农华阴县。《水经注》曰：河在关内南流，潼激关山，因谓之潼关；晋所谓桃林之塞，秦所谓阳华是也。〕", "〔〖胡三省注〗晋百官志曰：四安起于魏初。谓安东、安西、安南、安北四将军也。〕", "〔〖胡三省注〗沈约曰：奋武将军，始于汉末。〕", "〔〖胡三省注〗门下督，督将之居门下者。〕", "〔〖胡三省注〗《姓谱》：齐有国氏，世为上卿。又郑十穆子国之后，为国氏。〕", "〔〖胡三省注〗在我而不在敌，故可以制胜，此未易与常人言也。刺，七亦翻；下同。〕"], "translation": "\n\n\t\t\t　　汉孝献皇帝　建安十六年（辛卯　公元211年）\n\n\t\t\t　　春季，正月，任命曹操世子曹丕为五官中郎将，设置官属，作为丞相曹操的副手。\n\n\t\t\t　　三月，曹操派遣司隶校尉钟繇讨伐张鲁，命令征西护军夏侯洲等率领大军从河东出发，与钟繇会合。丞相仓曹属高柔劝曹操说：“大军向西进发，韩遂、马超会疑心是袭击他们，必然互相煽动。应当先安定三辅地区，如果三辅地区平定，只需发布文书，就能平定汉中。”曹操不听。\n\n\t\t\t　　关中的将领们果然起了疑心，马超、韩遂、侯选、程银、杨秋、李堪、张横、梁兴、成宜、马玩等十部都起来造反，合起来有十万人马，据守潼关。曹操派遣安西将军曹仁统率诸将抵挡，令他们坚守营寨，不要出战。命令五官中郎将曹丕留守邺城，委任奋武将军程昱协助曹丕处理军务；任命门下督广陵人徐宣为左护军，留在邺城统率留守部队；任命乐安人国渊为丞相府的居府长史，负责留守事务。\n\n\t\t\t　　秋季，七月，曹操亲统大军，进攻马超等。许多参预军务讨论的人都说：“函谷关以西的士兵善于使用长矛，不挑选精锐部队作前锋，会抵抗不住的。”曹操说：“战争的决定权控制在我手中，而不在敌人手中。他们虽然善于使用长矛，我将使他们的长矛无法刺杀，你们只管看着吧。”\n\n\n\t\t\t　　"}, {"original": "\n\n\t\t\t　　八月，操至潼关，与超等夹关而军。操急持之，而潜遣徐晃、朱灵以步骑四千人渡蒲阪津，据河西为营。〖胡三省注〗注〗蒲阪津，在蒲阪县西。河西即唐之蒲津关。《考异》曰：“太祖至潼关，恐不得渡，召问晃。晃曰：‘公盛兵于此，而贼不复别守蒲阪，知其无谋也。今假臣精兵渡蒲阪津，为军先置以截其里，贼可禽也。’太祖曰：‘善。’“按武帝纪，潜遣二将渡蒲阪，皆太祖之谋，而晃传云皆晃之策。盖陈氏各欲称其功美，不相顾耳。〕闰月，操自潼关北渡河。兵众先渡，操独与虎士百余人留南岸断后。马超将步骑万余人攻之，矢下如雨，操犹据胡床不动。许褚扶操上船，船工中流矢死，褚左手举马鞍以蔽操，右手刺船。校尉丁斐，放牛马以饵贼，贼乱取牛马，操乃得渡。遂自蒲阪渡西河，循河为甬道而南。超等退拒渭口，〖胡三省注〗注〗前书，渭水至船司空入河。后汉省船司空，属华阴县。渭口之东，即潼关也。〕操乃多设疑兵，潜以舟载兵入渭，为浮桥，夜，分兵结营于渭南。超等夜攻营，伏兵击破之。超等屯渭南，遣使求割河以西请和，操不许。九月，操进军，悉渡渭。超等数挑战，又不许；固请割地，求送任子。贾诩以为可伪许之。操复问计策，诩曰：“离之而已。”操曰：“解！”〖胡三省注〗注〗解，户买翻，晓也。〕\n\n\t\t\t　　韩遂请与操相见，操与遂有旧，于是交马语移时，〖胡三省注〗注〗遂与樊稠交马语，而得以毙稠；与曹操交马语，乃以自毙。然后知遂之所以遇稠者，非用数也。若马超等之疑遂，则犹李傕之疑稠耳。〕不及军事，但说京都旧故，拊手欢笑。时秦、胡观者，前后重沓，操笑谓之曰：“尔欲观曹公邪？亦犹人也，非有四目两口，但多智耳！”既罢，超等问遂：“公何言？”遂曰：“无所言也。”超等疑之。他日，操又与遂书，多所点窜，如遂改定者；超等愈疑遂。〖胡三省注〗注〗二者皆所以离之也。《考异》曰：许褚传曰：“太祖与韩遂、马超等会语，左右皆不得从，唯将褚。超负其力，阴欲前突太祖，素闻褚勇，疑从骑是褚，乃问曰：‘公有虎侯者安在﹖’太祖顾指褚，褚瞋目眄之，超不敢动。”按时超不与遂同在彼，故疑此说妄也。〕操乃与克日会战，〖胡三省注〗注〗克日者，剋定其日也。〕先以轻兵挑之，战良久，乃纵虎骑夹击，大破之，斩成宜、李堪等。遂、超奔凉州，杨秋奔安定。\n\n\t\t\t　　", "husanxing_comment": ["〔〖胡三省注〗蒲阪津，在蒲阪县西。河西即唐之蒲津关。《考异》曰：“太祖至潼关，恐不得渡，召问晃。晃曰：‘公盛兵于此，而贼不复别守蒲阪，知其无谋也。今假臣精兵渡蒲阪津，为军先置以截其里，贼可禽也。’太祖曰：‘善。’“按武帝纪，潜遣二将渡蒲阪，皆太祖之谋，而晃传云皆晃之策。盖陈氏各欲称其功美，不相顾耳。〕", "〔〖胡三省注〗前书，渭水至船司空入河。后汉省船司空，属华阴县。渭口之东，即潼关也。〕", "〔〖胡三省注〗解，户买翻，晓也。〕", "〔〖胡三省注〗遂与樊稠交马语，而得以毙稠；与曹操交马语，乃以自毙。然后知遂之所以遇稠者，非用数也。若马超等之疑遂，则犹李傕之疑稠耳。〕", "〔〖胡三省注〗二者皆所以离之也。《考异》曰：许褚传曰：“太祖与韩遂、马超等会语，左右皆不得从，唯将褚。超负其力，阴欲前突太祖，素闻褚勇，疑从骑是褚，乃问曰：‘公有虎侯者安在﹖’太祖顾指褚，褚瞋目眄之，超不敢动。”按时超不与遂同在彼，故疑此说妄也。〕", "〔〖胡三省注〗克日者，剋定其日也。〕"], "translation": "\n\n\t\t\t　　八月，曹操来到潼关，与马超等隔着潼关扎营。曹操表面上对马超急剧施加压力，暗中却派遣徐晃、朱灵率领步、骑兵四千人渡过蒲阪渡口，到黄河以西扎营。闰八月，曹操从潼关向北渡过黄河。士兵先过河，曹操单独与虎贲武士一百余人留在黄河南岸断后。马超率领步、骑兵一万余人前来进攻，箭如雨下，曹操仍坐在折凳上不动。许褚扶曹操上船。船工被流箭射中而死，许褚左手举起马鞍来为曹操抵挡乱箭，右手撑船。校尉丁斐，把曹军的牛马放出来引诱敌兵，马超军大乱，兵士纷纷去抢牛马，曹操才得以渡过黄河。曹操大军就从蒲阪渡过西河，沿河作甬道，向南推进。马超等退守渭水流入黄河的渭口。曹操于是多设疑兵，暗中用船装载士兵进入渭水，修造浮桥。夜里，分兵到渭水南岸修筑营垒。马超等乘夜攻营，被伏兵击败。马超等在渭南驻军，派遣使者请求割让黄河以西土地，请求和解。曹操不答应。九月，曹操进军，全部渡过渭水。马超等几次挑战，但曹操仍然不许应战。马超等一再请求割让土地，并请求送儿子去作人质。贾诩部队认为可以假装同意，曹操再问他下一步的策略，贾诩说：“离间他们的联盟而已。曹操说：“我明白了。”\n\n\t\t\t　　韩遂请求与曹操相见，曹操与韩遂本来是老朋友，于是，他们两人来到阵前，马头相交，在一起说了很长时间，没有说到军事，只是谈论京都的往事与老朋友们，高兴时拍手欢笑。当时，马超等部队中的关中人与胡人都来围观，前后重重叠叠，曹操笑着对他们说：“你们是想来看曹操吗？我也是一个人，并没有四只眼两张嘴，只是智谋多一些罢了。”会面结束后，马超等人问韩遂说：“曹操说了些什么？”韩遂说：“没有说什么。”马超等有了疑心。另一天，曹操又给韩遂写了一封信，信中圈改塗抹了许多地方，好象是韩遂所改的，马超等更加怀疑韩遂。曹操于是与马超等约定日期，进行会战。曹操先派轻装部队进行挑战，与马超等大战多时，才派遣精锐骑兵进行夹击，大破马超等，斩杀成宜、李堪等。韩遂、马超逃奔凉州，杨秋逃奔安定。\n\n\t\t\t　　"}, {"original": "\n\n\t\t\t　　诸将问操曰：“初，贼守潼关，渭北道缺，〖胡三省注〗注〗缺，谓缺而不备。〕不从河东击冯翊而反守潼关，引日而后北渡，何也？”操曰：“贼守潼关，若吾入河东，贼必引守诸津，则西河未可渡，吾故盛兵向潼关；贼悉众南守，西河之备虚，故二将得擅取西河；然后引军北渡。贼不能与吾争西河者，以二将之军也。〖胡三省注〗注〗二将，徐晃、朱灵也。将，即亮翻。〕连车树栅，为甬道而南，既为不可胜，〖胡三省注〗注〗兵法；先为不可胜以待敌之可胜。〕且以示弱。渡渭为坚垒，虏至不出，所以骄之也；故贼不为营垒而求割地。吾顺言许之，所以从其意，使自安而不为备，因畜士卒之力，一旦击之，所谓疾雷不及掩耳。〖胡三省注〗注〗《淮南子》之言。〕兵之变化，固非一道也。”\n\n\t\t\t　　始，关中诸将每一部到，操辄有喜色。诸将问其故，操曰：“关中长远，若贼各依险阻，征之，不一二年不可定也。今皆来集，其众虽多，莫相归服，军无適主，〖胡三省注〗注〗適，丁历翻。〖按〗適，于此通“嫡”，不可简化作“适”。〕一举可灭，为功差易，吾是以喜。”〖胡三省注〗注〗当此之时，关西之兵最为精强，而破于操者，法制不一也。易，以豉翻。〕\n\n\t\t\t　　", "husanxing_comment": ["〔〖胡三省注〗缺，谓缺而不备。〕", "〔〖胡三省注〗二将，徐晃、朱灵也。将，即亮翻。〕", "〔〖胡三省注〗兵法；先为不可胜以待敌之可胜。〕", "〔〖胡三省注〗《淮南子》之言。〕", "〔〖胡三省注〗適，丁历翻。〖按〗適，于此通“嫡”，不可简化作“适”。〕", "〔〖胡三省注〗当此之时，关西之兵最为精强，而破于操者，法制不一也。易，以豉翻。〕"], "translation": "\n\n\t\t\t　　将领们问曹操说：“开始，敌军主力据守潼关，渭水以北的道路都空虚无备。但您不从河东进攻冯翊，反而屯兵在潼关之下，过了些日子再北渡黄河，是为什么？”曹操说：“敌军据守潼关，如果我军进入河东，敌军就会分兵把守各处渡口，我们便不能渡过西河。我故意以重兵集中在潼关，敌军就集中力量在南防守潼关，西河的戒备空虚，所以徐晃、朱灵两位将军能轻易取得西河。然后，我率大军北渡黄河，敌军无法与我争夺西河的原因，就在于两位将军已先驻军在那里了。我连接车辆和树木栅栏，向南修建甬道，既是为了安全，也是向敌军示弱。渡过渭水后修筑营垒，敌人挑战而坚守不出，是使敌军骄傲自大；因此，敌军未修营垒，而请求割地。我答应了要求，所以顺从他们的意思是为了使他们自以为安全而不加防备。同时，我们养精蓄锐，一旦发起攻击，好比是迅雷不及掩耳。军机变化莫测，不能执着于一种方法。”\n\n\t\t\t　　开始时，关中联军的每一部将领率军来到，曹操都面有喜色，部下将领们询问缘故，曹操说：“关中地区辽阔广大，如果他们各自据险坚守，我们征讨他们，没有一两年平定不了。现在，他们全都集中在一起，人数虽多，但互不相下，军队没主帅，可以一举消灭，比逐一征讨要容易，所以我心中喜悦。”\n\n\t\t\t　　"}, {"original": "\n\n\t\t\t　　冬，十月，操自长安北征杨秋，围安定。秋降，复其爵位，使留抚其民。\n\n\t\t\t　　十二月，操自安定还，留夏侯渊屯长安。以议郎张既为京兆尹。既招怀流民，兴复县邑，百姓怀之。遂、超之叛也，弘农、冯翊县邑多应之，河东民独无异心。操与超等夹渭为军，军食一仰河东。及超等破，余畜尚二十余万斛，〖胡三省注〗注〗畜，读曰蓄。〕操乃增河东太守杜畿秩中二千石。\n\n\t\t\t　　", "husanxing_comment": ["〔〖胡三省注〗畜，读曰蓄。〕"], "translation": "\n\n\t\t\t　　冬季，十月，曹操从长安出发，向北讨伐杨秋，包围安定。杨秋投降，曹操恢复杨秋的爵位，让他留下来安抚部众。\n\n\t\t\t　　十二月，曹操从安定班师，留夏侯渊驻守长安，任命议郎张既为京兆尹。张既用怀柔的政策招集流亡在外的难民重返家乡，兴建恢复县城与村镇，受到百姓的拥戴。韩遂、马超叛变朝廷时，弘农、冯翊属下的县邑多起来响应，只有河东郡的百姓没有异心。曹操与马超等隔渭水相持，军粮全靠河东郡供给。到马超等被击败后，还剩下二十余万斛军粮。曹操因此提高河东郡太守杜畿的官秩为中二千石。\n\n\t\t\t　　"}, {"original": "\n\n\t\t\t　　扶风法正为刘璋军议校尉，〖胡三省注〗注〗军议校尉，使之议军事。盖时议必惟正之善谋，璋能官之而不能用耳。〕璋不能用，又为其州里俱侨客者所鄙，正邑邑不得志。〖胡三省注〗注〗侨，寄也，寓也。鄙，薄也。邑邑，不乐之意。〕益州别驾张松与正善，自负其才，忖璋不足与有为，〖胡三省注〗注〗忖，度也，思也。忖，寸本翻。〕常窃叹息。松劝璋结刘备，璋曰：“谁可使者？”松乃举正。璋使正往，正辞谢，佯为不得已而行。还，为松说备有雄略，密谋奉戴以为州主。\n\n\t\t\t　　会曹操遣钟繇向汉中，璋闻之，内怀恐惧。松因说璋曰：“曹公兵无敌于天下，若因张鲁之资以取蜀土，谁能御之！刘豫州，使君之宗室而曹公之深仇也，善用兵。若使之讨鲁，鲁必破矣。鲁破，则益州强，曹公虽来，无能为也。今州中诸将庞羲、李异等，皆恃功骄豪，〖胡三省注〗注〗据裴松之注，庞羲免璋诸子于难，而李异杀赵韪，故各持功。〕欲有外意。〖胡三省注〗注〗谓其意欲附外也。〕不得豫州，则敌攻其外，民攻其内，必败之道也。”璋然之，遣法正将四千人迎备。主簿巴西黄权谏曰：〖胡三省注〗注〗谯周巴记曰：刘璋分巴郡垫江已上为巴西郡。〕“刘左将军有骁名，〖胡三省注〗注〗曹操表备为左将军，故称之。骁，坚尧翻。〖按〗骁，古音浇，今音肖。〕今请到，欲以部曲遇之，则不满其心；欲以宾客礼待，则一国不容二君，若客有泰山之安，则主有累卵之危。不若闭境以待时清。”璋不听，出权为广汉长。〖胡三省注〗注〗广汉县，属广汉郡。长，知两翻。〕从事广汉王累，自倒县于州门以谏，璋一无所讷。\n\n\t\t\t　　", "husanxing_comment": ["〔〖胡三省注〗军议校尉，使之议军事。盖时议必惟正之善谋，璋能官之而不能用耳。〕", "〔〖胡三省注〗侨，寄也，寓也。鄙，薄也。邑邑，不乐之意。〕", "〔〖胡三省注〗忖，度也，思也。忖，寸本翻。〕", "〔〖胡三省注〗据裴松之注，庞羲免璋诸子于难，而李异杀赵韪，故各持功。〕", "〔〖胡三省注〗谓其意欲附外也。〕", "〔〖胡三省注〗谯周巴记曰：刘璋分巴郡垫江已上为巴西郡。〕", "〔〖胡三省注〗曹操表备为左将军，故称之。骁，坚尧翻。〖按〗骁，古音浇，今音肖。〕", "〔〖胡三省注〗广汉县，属广汉郡。长，知两翻。〕"], "translation": "\n\n\t\t\t　　扶风人法正担任益州牧刘璋的军议校尉，但未受到刘璋的重用，又受到与他一起客居益州同州老乡们的鄙视，法正心情郁闷而不得志。益州别驾张松与法正关系亲密，张松对自己的才干十分自负，觉得刘璋庸庸碌碌，不能同他一起有所作为，经常暗中叹息。张松劝刘璋与刘备结交，刘璋说：“谁可以充当使者？”于是张松推荐法正。刘璋派法正担任使者，法正推辞，然后假装是不得已而接受任务出发。法正回来后，对张松说刘备有雄才大略，他们两人密谋策划奉迎刘备作为益州之主。\n\n\t\t\t　　正在这时，曹操派遣钟繇率军讨伐占据汉中的张鲁，刘璋听到消息后，心中恐惧。张松乘机劝他说：“曹操的兵马天下无敌，如果攻下汉中后，利用张鲁的库存物资来进攻益州，谁能抵抗得住！刘备是您的同宗，曹操的大仇人，又善于用兵，如果让刘备讨伐张鲁，一定能击破张鲁。张鲁一破，则益州势力增强，曹操即使来攻，也无能为力了。现在本州的将领们如庞羲、李异等都自恃功劳，骄横不法，想要向外投靠。如果得不到刘备的帮助，则敌人在外面进攻，百姓在内叛变，一定会失败。”刘璋同意他的见解，派法正率领四千人去迎接刘备。主簿巴西人黄权劝谏刘璋说：“刘备以骁勇闻名于世，现在把他请来，要把他当作部曲来看待，则他不会满意；要以宾客的礼节接待，则一国不容二主。如果客人安如泰山，则主人就会危如累卵。不如关闭边界，以等待时局安定。”刘璋不听，把黄权调出，去担任广汉县县长。从事官、广汉人王累，把自己倒吊在成都城门来劝阻刘璋，刘璋一概不听。\n\n\t\t\t　　"}, {"original": "\n\n\t\t\t　　法正至荆州，阴献策于刘备曰：“以明将军之英才，乘刘牧之懦弱；张松，州之股肱，〖胡三省注〗注〗别驾，州之上佐，故曰股肱。〕响应于内；以取益州，犹反掌也。”〖胡三省注〗注〗《考异》曰：韦曜吴书曰：“备前见张松，后得法正，皆厚以恩德接纳，尽其殷勤之欢。因问蜀中阔狭，兵器府库，人马众寡，及诸要害道里远近；松等具言之。”按刘璋、刘备传，松未尝先见备，吴书误也。〕备疑未决。庞统言于备曰：“荆州荒残，人物殚尽，东有孙车骑，〖胡三省注〗注〗备表权为车骑将军，故以称之。〕北有曹操，难以得志。今益州户口百万，土沃财富，诚得以为资，大业可成也！”备曰：“今指与吾为水火者，曹操也。〖胡三省注〗注〗言水火者，以其性相反也。〕操以急，吾以宽；操以暴，吾以仁；操以谲，吾以忠。每与操反，事乃可成耳。今以小利而失信义于天下，奈何？”统曰：“乱离之时，固非一道所能定也。且兼弱攻昧，〖胡三省注〗注〗尚书仲虺之言。〕逆取顺守，〖胡三省注〗注〗前书陆贾曰：“汤、武逆取而顺守之。”〕古人所贵。若事定之后，封以大国，何负于信！今日不取，终为人利耳。”备以为然。乃留诸葛亮、关羽等守荆州，以赵云领留营司马，〖胡三省注〗注〗留营司马，掌留营军事也。〕备将步卒数万人入益州。\n\n\t\t\t　　孙权闻备西上，遣舟船迎妹，而夫人欲将备子禅还吴，张飞、赵云勒兵截江，乃得禅还。\n\n\t\t\t　　", "husanxing_comment": ["〔〖胡三省注〗别驾，州之上佐，故曰股肱。〕", "〔〖胡三省注〗《考异》曰：韦曜吴书曰：“备前见张松，后得法正，皆厚以恩德接纳，尽其殷勤之欢。因问蜀中阔狭，兵器府库，人马众寡，及诸要害道里远近；松等具言之。”按刘璋、刘备传，松未尝先见备，吴书误也。〕", "〔〖胡三省注〗备表权为车骑将军，故以称之。〕", "〔〖胡三省注〗言水火者，以其性相反也。〕", "〔〖胡三省注〗尚书仲虺之言。〕", "〔〖胡三省注〗前书陆贾曰：“汤、武逆取而顺守之。”〕", "〔〖胡三省注〗留营司马，掌留营军事也。〕"], "translation": "\n\n\t\t\t　　法正到荆州后，暗中向刘备献计说：“以将军的英明才干，正应利用刘璋的懦弱无能。张松是益州的主要官员，在内响应，这样来攻取益州，易如反掌。”刘备迟疑不决。庞统对刘备说：“荆州荒凉残破，人才已尽，东有孙权，北有曹操，难以得志。如今，益州的户口有一百万，土地肥沃，财产丰富，如果真得到益州作为资本，可成大业！”刘备说：“现在，与我势同水火的，只有曹操。曹操严厉，我则宽厚，曹操凶暴，我则仁慈；曹操诡诈，我则忠信；总与曹操相反，事情才能成功。如果现在因为贪图小利而对天下失去信义，怎么办？”庞统说：“天下大乱之时，本不是靠一种方法就能平定的。而且兼并弱小，进攻愚昧，用不合礼义的方法取得，再用合乎礼义的方法加以治理，这些行为都是古人所崇尚的。如果在事定之后，赐给刘璋面积广大的封地，对信义有什么违背？今天咱们不去夺取，终究会落入别人手中。”刘备同意他的看法。于是，留下诸葛亮、关羽等守卫荆州，任命赵云兼任留营司马，刘备亲自率领几万名步兵进入益州。\n\n\t\t\t　　孙权听到刘备西入益州的消息，派船来接妹妹；孙夫人打算带刘备的儿子刘禅返回吴郡娘家。张飞、赵云部署军队在长江拦截孙权的船队，才把刘禅带回荆州。\n\n\t\t\t　　"}, {"original": "\n\n\t\t\t　　刘璋敕在所供奉备，备入境如归，前后赠遗以巨亿计。备至巴郡，巴郡太守严颜拊心叹曰：“此所谓‘独坐穷山，放虎自卫’者也。”备自江州北由垫江水诣涪。〖胡三省注〗注〗巴郡，治江州。垫江县，属巴郡。涪县，属广汉郡。垫江水，盖即涪内水也。庾仲雍曰：江州县对二水口，右则涪内水，左则蜀外水。垫，音叠。涪，音浮。贤曰：涪县故城，今绵州城。垫\t县，唐之合州。〕璋率步骑三万余人，车乘帐幔，〖胡三省注〗注〗乘，绳证翻。幔，莫半翻，幕也。〕精光耀日，往会之。张松令法正白备，便于会袭璋。备曰：“此事不可仓卒！”〖胡三省注〗注〗卒，读曰猝。〕庞统曰：“今因会执之，则将军无用兵之劳而坐定一州也。”备曰：“初入他国，恩信未著，此不可也。”璋推备行大司马，领司隶校尉；备亦推璋行镇西大将军，领益州牧。〖胡三省注〗注〗晋百官志曰：匹锁通于柔远。谓镇东、镇西、镇南、镇北四将军也。〕所将吏士，更相之适，〖胡三省注〗注〗之，往也。更，工衡翻。〕欢饮百余日。璋增备兵，厚加资给，使击张鲁，又令督白水军。〖胡三省注〗注〗白水关，在广汉白水县，刘璋置军屯守，即杨怀、高沛之军也。杜佑曰：梁州金牛县，汉葭萌县地，县南有故白水关。〕备并军三万余人，车甲、器械、资货甚盛。璋还成都，备北到葭萌，〖胡三省注〗注〗葭萌县，属广汉郡。贤曰：葭萌，今利州益昌县。应劭曰：葭，音家。师古曰：萌，音氓。蜀王封其弟葭萌于此，因以名邑。先主改曰汉寿。〕未即讨鲁，厚树恩德以收众心。\n\n\t\t\t　　", "husanxing_comment": ["〔〖胡三省注〗巴郡，治江州。垫江县，属巴郡。涪县，属广汉郡。垫江水，盖即涪内水也。庾仲雍曰：江州县对二水口，右则涪内水，左则蜀外水。垫，音叠。涪，音浮。贤曰：涪县故城，今绵州城。垫\t县，唐之合州。〕", "〔〖胡三省注〗乘，绳证翻。幔，莫半翻，幕也。〕", "〔〖胡三省注〗卒，读曰猝。〕", "〔〖胡三省注〗晋百官志曰：匹锁通于柔远。谓镇东、镇西、镇南、镇北四将军也。〕", "〔〖胡三省注〗之，往也。更，工衡翻。〕", "〔〖胡三省注〗白水关，在广汉白水县，刘璋置军屯守，即杨怀、高沛之军也。杜佑曰：梁州金牛县，汉葭萌县地，县南有故白水关。〕", "〔〖胡三省注〗葭萌县，属广汉郡。贤曰：葭萌，今利州益昌县。应劭曰：葭，音家。师古曰：萌，音氓。蜀王封其弟葭萌于此，因以名邑。先主改曰汉寿。〕"], "translation": "\n\n\t\t\t　　刘璋命令沿途各郡、县为刘备提供所需物资，刘备进入益州境内，好像回到家中，刘璋前后赠送各种物资数以亿计。刘备到达巴郡，巴郡太守严颜扶胸叹息说：“这正是应验了‘独自坐在深山中，放出老虎来自卫’的谚语。”刘备自江州向北经垫江水到达涪县。刘璋率领步、骑兵三万余人，车辆悬挂着帐帷，耀眼生辉，与阳光互映，到涪县来会见刘备。张松让法正向刘备建议，就在会面时袭击刘璋。刘备说：“这件事不可仓猝！”庞统说：“现在，乘会面时捉住刘璋，则将军不必动用武力，就可坐得一州。”刘备说：“刚刚进入别人的地盘，恩德与信义尚未表现出来，不能这样做。”刘璋推举刘备代理大司马，兼任司隶校尉；刘备也推举刘璋代理镇西大将军，兼任益州牧。两人部下的官兵，也相互交往，在一起欢宴一百余日。刘璋给刘备增兵，拨给大量军用物资，让他去进攻张鲁，又命刘备指挥驻在白水的益州部队。加上刘璋拨来的部队，刘备部下已有三万余人，车辆、甲胄、器械及粮草钱财等都很充足。刘璋回到成都，刘备向北进发，到达葭萌，没有立即进攻张鲁，先广施恩德，收买人心。\n\n\t\t\t　　"}, {"original": "\n\n\t\t\t　　汉孝献皇帝　建安十七年（壬辰　公元212年）\n\n\t\t\t　　春，正月，曹操还邺。诏操赞拜不名，入朝不趋，剑履上殿，如萧何故事。\n\n\t\t\t　　操之西征也，河间民田银、苏伯反，扇动幽、冀。五官将丕欲自讨之，功曹常林曰：〖胡三省注〗注〗据林传，时为五官将功曹。〕“北方吏民，乐安厌乱，服化已久，守善者多；银、伯犬羊相聚，不能为害。方今大军在远，外有强敌，将军为天下之镇，〖胡三省注〗注〗谓留守邺也。〕轻动远举，虽克不武。”乃遣将军贾信讨之，应时克灭。余贼千余人请降，议者皆曰：“公有旧法，围而后降者不赦。”程昱曰：“此乃扰攘之际，权时之宜。今天下略定，不可诛之；纵诛之，宜先启闻。”议者皆曰：“军事有专无请。”昱曰：“凡专命者，谓有临时之急耳。今此贼制在贾信之手，故老臣不愿将军行之也。”丕曰：“善。”即白操，操果不诛。既而闻昱之谋，甚悦，曰：“君非徒明于军计，又善处人父子之间。”〖胡三省注〗注〗以劝丕不专杀也。处，昌吕翻。〕\n\n\t\t\t　　故事：破贼文书，以一为十。国渊上首级，皆如其实数，〖胡三省注〗注〗国渊时统留事。上，时掌翻。〕操问其故，渊曰：“夫征讨外寇，多其斩获之数者，欲以大武功，耸民听也。河间在封域之内，银等叛逆，虽克捷有功，渊窃耻之。”操大悦。\n\n\t\t\t　　", "husanxing_comment": ["〔〖胡三省注〗据林传，时为五官将功曹。〕", "〔〖胡三省注〗谓留守邺也。〕", "〔〖胡三省注〗以劝丕不专杀也。处，昌吕翻。〕", "〔〖胡三省注〗国渊时统留事。上，时掌翻。〕"], "translation": "\n\n\t\t\t　　汉孝献皇帝　建安十七年（壬辰　公元212年）\n\n\t\t\t　　春季，正月，曹操回到邺城，献帝下诏，命令在曹操拜见皇帝时，司仪官只称他的官职，不称名字；准许曹操入朝见到皇帝时，不必迈小步向前急走，并可以佩剑穿鞋上殿，遵照汉初丞相萧何的先例。\n\n\t\t\t　　曹操西征关中时，河间人田银、苏伯造反，煽动幽州、冀州的百姓，引起混乱。五官中郎将曹丕打算亲自率军去征讨，功曹常林说：“北方的官员和百姓，乐于安定，厌恶战乱，服从朝廷的时间已很久，遵守法令的占多数。田银、苏伯等不过是聚集在一起的狗和羊，造不成多大的伤害。现在，我们的大军在远方，境外有强敌，将军镇守邺城，身系天下安危，轻率出军进行征讨，即使平定，也不足以显示威武。”于是，曹丕派遣将军贾信去讨伐，随即消灭叛军。还剩一千余人，请求投降，参预讨论的人都说：“曹公从前下过命令，凡是被包围后再投降的，一律不赦免。”程昱说：“这是在战乱时期所采取的一种临时应变策略。现在天下已基本平定，不能随便杀戮；即使要杀，也应当先向曹公报告。”那些人都说：“军事上的举动，可以专断，不必请示。”程昱说：“专断是指临时发生紧急情况。必须当机立断。现在，这些叛民控制在贾信手中，因此，我不愿将军擅作决定。”曹丕说：“对。”立即派人向曹操报告，曹操果然下令赦免不杀。后来，听到程昱的建议，非常高兴，说：“你不仅明了军事策略，还善于处理别人父子之间的关系。”\n\n\t\t\t　　过去的惯例，在击败敌军的文告中，杀死一人要报成十人。而国渊在报告斩杀人数时，都据实上报。曹操询问他原因，国渊说：“征讨境外的敌寇，多报杀死及俘虏人数，是为了炫耀武力，耸人听闻。河间在咱们的疆界以内，田银等进行叛乱，虽然取得胜利，建立战功，我心中却感到羞耻。”曹操大为高兴。\n\n\t\t\t　　"}, {"original": "\n\n\t\t\t　　夏，五月，癸未，诛卫尉马腾，夷三族。〖胡三省注〗注〗腾诣邺见上卷十三年。〕\n\n\t\t\t　　六月，庚寅晦，日有食之。\n\n\t\t\t　　秋，七月，螟。\n\n\t\t\t　　马超等余众顿蓝田，夏侯渊击平之。\n\n\t\t\t　　鄜贼梁兴〖胡三省注〗注〗鄜县，前汉属左冯翊，后汉省。师古曰：鄜，音敷。〕寇略冯翊，诸县恐惧，皆寄治郡下，议者以为当移就险阻。左冯翊郑浑曰：“兴等破散，藏窜山谷，虽有随者，率胁从耳。今当广开降路，宣谕威信。而保险自守，此示弱也。”乃聚吏民，治城郭，为守备，募民逐贼，得其财物妇女，十以七赏。民大悦，皆愿捕贼；贼之失妻子者皆还，求降，浑责其得他妇女，然后还之。于是转相寇盗，党与离散。又遣吏民有恩信者分布山谷告谕之，出者相继；乃使诸县长吏各还本治，以安集之。兴等惧，将余众聚鄜城。操使夏侯渊助浑讨之，遂斩兴，余党悉平。浑，泰之弟也。〖胡三省注〗注〗郑泰，见用于董卓而欲图卓者也。〕\n\n\t\t\t　　", "husanxing_comment": ["〔〖胡三省注〗腾诣邺见上卷十三年。〕", "〔〖胡三省注〗鄜县，前汉属左冯翊，后汉省。师古曰：鄜，音敷。〕", "〔〖胡三省注〗郑泰，见用于董卓而欲图卓者也。〕"], "translation": "\n\n\t\t\t　　夏季，五月，癸未（疑误），诛杀卫尉马腾，并把他的三族一齐处死。\n\n\t\t\t　　六月，庚寅晦（二十九日），出现日食。\n\n\t\t\t　　秋季，七月，发生螟灾。\n\n\t\t\t　　马超等人的残余部众驻守蓝田，夏侯渊率军讨伐，全部平定。\n\n\t\t\t　　鄜县盗贼梁兴在冯翊抢掠。各县的官员十分害怕，都把县府移到郡府所在地。议论此事的人认为应当迁移到险要的地方去据守。左冯翊郑浑说：“梁兴等已经破散，陷藏逃窜到高山深谷，虽然还有人跟随，但大多数是被他胁迫的。现在，应当广开招降的途径，宣扬朝廷的威信，而据险自守这种作法是示弱。”于是，郑浑聚集官吏百姓，修整城郭，严加守备，招募百姓攻击叛民，获得叛民的财物和妇女，十分之七赏赐给夺取者。百姓大为高兴，都愿意追捕叛民。失去妻子的叛民，都回来请求投降，郑浑责令他们送来叛民所俘获的其他妇女，然后才还给他们的妻子。于是，这些叛民互相攻击，梁兴的党羽纷纷离散。郑浑又派有威望的官员和百姓分别到山谷去宣传朝廷的旨意，出来投降的人络绎不绝。郑浑于是命令各县的官员都把县府迁回本地，安抚百姓及投降的叛民。梁兴等恐惧，率领残部聚集在鄜城，曹操派夏侯渊率军协助郑浑进行征讨，于是斩杀梁兴，余党全部平定。郑浑是郑泰的弟弟。\n\n\t\t\t　　"}, {"original": "\n\n\t\t\t　　九月，庚戌，立皇子熙为济阴王，懿为山阳王。邈为济北王，敦为东海王。〖胡三省注〗注〗时许靖在蜀，闻立诸王，曰：“将欲翕之，必姑张之；将欲夺之，必姑与之。其孟德欴谓乎。”济，子礼翻。〕\n\n\t\t\t　　初，张纮以秣陵山川形胜，劝孙权以为治所；及刘备东过秣陵，亦劝权居之。权于是作石头城，徙治秣陵，改秣陵为建业。〖胡三省注〗注〗秣陵，属丹阳郡，本金陵也，秦始皇改；孙权改曰建业；后避晋愍帝讳，改曰建康。石头城，在今建康城西二里。《金陵志》：石头城去台城九里，南合秦淮\t水。张舜民曰：石头城者，天生城壁，有如城然，在清凉寺北覆舟山上。江行自北来者，循石头城，转入秦淮。陆游曰：龙湾望头山，不甚高，然峭立江中，缭绕如垣墙。清凉寺距石头里余，西望宣化渡及历阳诸山。宋白曰：晋平吴，分为二邑，自淮水南为秣陵，北为建业。《江表传》：纮谓权曰：“秣陵，楚武王所置，名为金陵；地劫冈阜连石头。昔秦始皇东巡，经此县，望气者云，金陵地形，有王者都邑之气，故掘断连冈，改名秣陵。今处所具存，宜为都邑。”《献帝春秋》又载权曰：“秣陵有小江百余里，可以安大船，吾方理水军，当移据之。”又据《晋书》郗隆传，隆为扬州刺史，镇秣陵。齐王冏檄令赴讨赵王伦，隆停檄不下。时王邃镇石头，隆军西赴邃者甚众。隆遣从事于牛渚禁之，不得止。将士奉邃攻杀隆。则石头在牛渚西。详考是事，秣陵军将赴邃，欲自牛渚而西勤王也；石头自在牛渚东。〕\n\n\t\t\t　　吕蒙闻曹操欲东兵，说孙权夹濡须水口立坞。〖胡三省注〗注〗说，输芮翻。贤曰：濡须，水名，在今和州历阳县西南。孙权夹水立坞，状如偃月。杜佑曰：濡须水，在历阳西南百八十里。余据濡须水出巢湖，在今无为军北二十五里，濡须坞在今巢县东南四十里。〕诸将皆曰：“上岸击贼，洗足入船，何用坞为！”蒙曰：“兵有利钝，战无百胜，如有邂逅，敌步骑蹙人，不暇及水，其得入船乎？”权曰：“善！”遂作濡须坞。\n\n\t\t\t　　", "husanxing_comment": ["〔〖胡三省注〗时许靖在蜀，闻立诸王，曰：“将欲翕之，必姑张之；将欲夺之，必姑与之。其孟德欴谓乎。”济，子礼翻。〕", "〔〖胡三省注〗秣陵，属丹阳郡，本金陵也，秦始皇改；孙权改曰建业；后避晋愍帝讳，改曰建康。石头城，在今建康城西二里。《金陵志》：石头城去台城九里，南合秦淮\t水。张舜民曰：石头城者，天生城壁，有如城然，在清凉寺北覆舟山上。江行自北来者，循石头城，转入秦淮。陆游曰：龙湾望头山，不甚高，然峭立江中，缭绕如垣墙。清凉寺距石头里余，西望宣化渡及历阳诸山。宋白曰：晋平吴，分为二邑，自淮水南为秣陵，北为建业。《江表传》：纮谓权曰：“秣陵，楚武王所置，名为金陵；地劫冈阜连石头。昔秦始皇东巡，经此县，望气者云，金陵地形，有王者都邑之气，故掘断连冈，改名秣陵。今处所具存，宜为都邑。”《献帝春秋》又载权曰：“秣陵有小江百余里，可以安大船，吾方理水军，当移据之。”又据《晋书》郗隆传，隆为扬州刺史，镇秣陵。齐王冏檄令赴讨赵王伦，隆停檄不下。时王邃镇石头，隆军西赴邃者甚众。隆遣从事于牛渚禁之，不得止。将士奉邃攻杀隆。则石头在牛渚西。详考是事，秣陵军将赴邃，欲自牛渚而西勤王也；石头自在牛渚东。〕", "〔〖胡三省注〗说，输芮翻。贤曰：濡须，水名，在今和州历阳县西南。孙权夹水立坞，状如偃月。杜佑曰：濡须水，在历阳西南百八十里。余据濡须水出巢湖，在今无为军北二十五里，濡须坞在今巢县东南四十里。〕"], "translation": "\n\n\t\t\t　　九月，庚戍（二十一日），献帝封皇子刘熙为济阴王，刘懿为山阳王，刘邈为济北王，刘敦为东海王。\n\n\t\t\t　　起初，张纮认为秣陵山川雄伟，地势险要，劝孙权把秣陵作为治所。到刘备向东经过秣陵时，也曾劝孙权到那里居住。孙权于是修建石头城，把治所迁到秣陵，将秣陵改称建业。\n\n\t\t\t　　吕蒙听说曹操打算再次东征，劝说孙权在濡须水口的两岸修建营寨。将领们都说：“上岸攻击敌军，洗洗脚就上船了，要营寨有什么用？”吕蒙说：“军事有顺利之时，也有失利之时，不会百战百胜，如果敌人突然出现，步骑兵紧紧逼迫，我们连水边也到不了，难道能上船吗？”孙权说：“很对！”于是，下令修筑营寨，就称作“濡须坞”。\n\n\t\t\t　　"}, {"original": "\n\n\t\t\t　　冬，十月，曹操东击孙权。董昭言于曹操曰：“自古以来，人臣匡世，未有今日之功；有今日之功，未有久处人臣之势者也。今明公耻有惭德，乐保名节。然处大臣之势，使人以大事疑己，诚不可不重虑也。”乃与列侯诸将议，以丞相宜进爵国公，九锡备物，以彰殊勋。〖胡三省注〗注〗贤曰：礼含文嘉曰：九锡，一曰车马，二曰衣服，三曰乐器，四曰朱户，五曰纳陛，六曰虎贲百人，七曰斧钺，八曰弓矢，九曰秬鬯。谓之九锡，锡，予也；九锡皆如其德。《左传》曰：分鲁公以大路、大旂、夏后氏之璜、封父之繁弱、祝宗、卜史、备物典策。〕荀彧以为：“曹公本兴义兵以匡朝宁国，秉忠贞之诚，守退让之实。君子爱人以德，〖胡三省注〗注〗《（礼）记·檀弓》：曾子曰：君子之爱人也以德，细人之爱人也以姑息。〕不宜如此。”操由是不悦。及击孙权，表请彧劳军于谯，因辄留彧，以侍中、光禄大夫、持节、参丞相军事。〖胡三省注〗注〗辄，言专辄也。〕操军向濡须，彧以疾留寿春，饮药而卒。〖胡三省注〗注〗彧传云：操馈之食，发视，乃空器也，于是饮药而卒。《考异》曰：陈志彧传曰：“以忧薨。”范书彧传曰：“操馈之食，发视，乃空器也，于是饮药而卒。”孙盛魏氏春秋亦同。按彧之死，操隐其诛。陈寿云以忧卒，盖阙疑也。今不正言其饮药，恐后世为人上者，谓隐诛可得而行也。〕彧行义修整而有智谋，好推贤进士，故时人皆惜之。\n\n\t\t\t　　", "husanxing_comment": ["〔〖胡三省注〗贤曰：礼含文嘉曰：九锡，一曰车马，二曰衣服，三曰乐器，四曰朱户，五曰纳陛，六曰虎贲百人，七曰斧钺，八曰弓矢，九曰秬鬯。谓之九锡，锡，予也；九锡皆如其德。《左传》曰：分鲁公以大路、大旂、夏后氏之璜、封父之繁弱、祝宗、卜史、备物典策。〕", "〔〖胡三省注〗《（礼）记·檀弓》：曾子曰：君子之爱人也以德，细人之爱人也以姑息。〕", "〔〖胡三省注〗辄，言专辄也。〕", "〔〖胡三省注〗彧传云：操馈之食，发视，乃空器也，于是饮药而卒。《考异》曰：陈志彧传曰：“以忧薨。”范书彧传曰：“操馈之食，发视，乃空器也，于是饮药而卒。”孙盛魏氏春秋亦同。按彧之死，操隐其诛。陈寿云以忧卒，盖阙疑也。今不正言其饮药，恐后世为人上者，谓隐诛可得而行也。〕"], "translation": "\n\n\t\t\t　　冬季，十月，曹操率军东征孙权。董昭对曹操说：“自古以来，人臣扶植天下，从未有人能取得今日之功；即便有人能取得今日之功，没有人甘于长久地在人臣位置守下去。今日明公怕有失德之恥，愿意保持名节。然而依您处于大臣的威势，会使人以谋大事怀疑您，实在不可不慎重考虑啊。”于是，与列侯及将领们商议，认为丞相曹操应该进爵为国公，由皇帝赐给他表示特权的九锡，来表彰曹操的特殊功勋。荀彧认为：“曹公原来是为了拯救朝廷，安定天下而发起义兵的，怀有忠贞的诚心，严守退让的实意。君子以德爱人，不应当这样。”曹操因此很不高兴。到东征孙权时，曹操上表请求献帝派荀彧到谯县来慰劳军队。荀彧到后，曹操就借机留下他，让他以侍中、光禄大夫的身份，持符节，参预丞相府的军事。曹操大军向濡须进发，荀彧因病留在寿春，喝下毒药而死。荀彧品德高尚，行为端正，而且有智谋，喜欢推荐贤能的士人，因此，当时人对他的去世都很惋惜。\n\n\t\t\t　　"}, {"original": "\n\n\t\t\t　　臣光曰：\n\n\t\t\t　　“孔子之言仁也重矣，自子路、冉求、公西赤门人之高第，令尹子文、陈文子诸侯之贤大夫，皆不足以当之，而独称管仲之仁，岂非以其辅佐齐桓，大济生民乎！〖胡三省注〗注〗《论语》：孟武伯问：“子路仁乎﹖”子曰：“不知也。”又问。子曰：“由也，千乘之国，可使治其赋也，不知其仁也。”“求也何如﹖”曰：“求也，千室之邑，百乘之家，可使为之宰也，不知其仁也。”“赤也何如﹖”曰：“赤也，束带立于朝，可使与宾客言也，可知其仁也。”子张问曰：“令尹子文，三仕为令尹，无喜色；三已之，无慍色。旧令尹之政，必以告新令尹。何如﹖”子曰：“忠矣。”曰：“仁矣乎﹖”曰：“未知，焉得仁﹖”“崔子弒齐君，陈文子有马十乘，弃而违之，至于他邦，则曰犹吾大夫崔子也，违之，之一邦，则又曰犹吾大夫崔子也，违之。何如﹖”子曰：“清矣。”曰：“仁矣乎﹖”曰：“未知，焉得仁﹖”子贡曰：“管仲非仁者与﹖桓公杀公子纠，不能死，又相之。”子曰：“管仲相桓公，霸诸侯，一匡天下，民到于今受其赐；微管仲，吾其被发左衽矣！岂若匹夫匹妇之为谅也，自经于沟渎莫之知也！”子路曰：”桓公杀公子纠，召忽死之，管仲不死。曰：未仁乎﹖”子曰：“桓公九合诸侯，不以兵车，管仲之力也！如其仁！如其仁！”〕齐桓之行若狗彘，管仲不羞而相之，其志盖以非桓公则生民不可得而济也，汉末大乱，群生涂炭，自非高世之才不能济也。然则荀彧舍魏武将谁事哉！齐桓之时，周室虽衰，未若建安之初也。建安之初，四海荡覆，尺土一民，皆非汉有。荀彧佐魏武而兴之，举贤用能，训卒厉兵，决机发策，征伐四克，遂能以弱为强，化乱为治，十分天下而有其八，其功岂在管仲之后乎！管仲不死子纠而荀彧死汉室，其仁复居管仲之先矣！而杜牧乃以为“彧之劝魏武取兖州则比之高、光，官渡不令还许则比之楚、汉，及事就功毕，乃欲邀名于汉代，譬之教盗穴墙发匮而不与同挈，得不为盗乎？”臣以为孔子称“文胜质则史”，〖胡三省注〗注〗见《论语》。〕凡为史者记人之言，必有以文之。然则比魏武于高、光、楚、汉者，史氏之文也，岂皆彧口所言邪！用是贬彧，非其罪矣。且使魏武为帝，则彧为佐命元功，与萧何同赏矣；彧不利此而利于杀身以邀名，岂人情乎！”\n\n\t\t\t　　", "husanxing_comment": ["〔〖胡三省注〗《论语》：孟武伯问：“子路仁乎﹖”子曰：“不知也。”又问。子曰：“由也，千乘之国，可使治其赋也，不知其仁也。”“求也何如﹖”曰：“求也，千室之邑，百乘之家，可使为之宰也，不知其仁也。”“赤也何如﹖”曰：“赤也，束带立于朝，可使与宾客言也，可知其仁也。”子张问曰：“令尹子文，三仕为令尹，无喜色；三已之，无慍色。旧令尹之政，必以告新令尹。何如﹖”子曰：“忠矣。”曰：“仁矣乎﹖”曰：“未知，焉得仁﹖”“崔子弒齐君，陈文子有马十乘，弃而违之，至于他邦，则曰犹吾大夫崔子也，违之，之一邦，则又曰犹吾大夫崔子也，违之。何如﹖”子曰：“清矣。”曰：“仁矣乎﹖”曰：“未知，焉得仁﹖”子贡曰：“管仲非仁者与﹖桓公杀公子纠，不能死，又相之。”子曰：“管仲相桓公，霸诸侯，一匡天下，民到于今受其赐；微管仲，吾其被发左衽矣！岂若匹夫匹妇之为谅也，自经于沟渎莫之知也！”子路曰：”桓公杀公子纠，召忽死之，管仲不死。曰：未仁乎﹖”子曰：“桓公九合诸侯，不以兵车，管仲之力也！如其仁！如其仁！”〕", "〔〖胡三省注〗见《论语》。〕"], "translation": "\n\n\t\t\t　　臣司马光曰：\n\n\t\t\t　　“孔子对于评价仁德是非常重视的。即使是子路、冉求、公西赤这些杰出的门人，令尹子文、陈文子这些诸侯的贤能大夫，都不够资格，而唯独称赞管仲的仁德，岂不是因为他辅佐齐桓公，对百姓有很大的恩德吗？齐桓公的行为像猪狗一样，但管仲并不以为羞耻而辅佐他，是因为他知道，没有齐桓公，百姓就不能得到拯救。汉末天下大乱，百姓灾难深重，假如没有绝顶的才能，便不能拯救百姓。既然这样，那么荀彧舍弃曹操，还能去辅佐谁呢？齐桓公的时代，周期王室虽已衰败，但还没有像建安初期的汉朝王室那样。建安初期，全国大乱，汉朝朝廷连一尺土地、一个百姓都没有。荀彧辅佐曹操而使他兴起，推荐任用贤能的人才，训练军队，裁决机要，制定策略，征伐四方，连续获胜。于是转弱为强，化乱为治，占有了天下的十分之八，荀彧的功劳难道还不如管仲吗！管仲没有为子纠而死，但荀彧却为汉朝王室而死，他的仁德又在管仲之上了！可是，杜牧却认为：“荀彧在劝曹操攻取兖州时，把他比作高祖刘邦与光武帝刘秀；在官渡之战时不让曹操撤退回许都，则比作楚汉相争。等到大事已经完成，荀彧才想在汉代留下尽忠的声名。这就好比教小偷去挖墙破柜而不与小偷分赃，能说他不是小偷吗？”臣认为，孔子说：“文胜质则史。”所有撰写历史的人，在记载历史人物的言语时，都会加以修饰。那么，把曹操比作刘邦、刘秀以及楚汉相争等，只是史学家的文字，怎么会都是荀彧所说的话呢！根据这些话来贬低荀彧，是冤枉人。而且，假使曹操称帝，那么荀彧将成为最大的开国功臣，会受到与萧何一样的赏赐。荀彧不贪图这样的富贵，而牺牲生命换取的名声，难道是人之常情吗！”\n\n\t\t\t　　"}, {"original": "\n\n\t\t\t　　十二月，有星孛于五诸侯。〖胡三省注〗注〗晋《天文志》曰：五诸侯五星，在东井北。又太微南蕃，左执法东北一星曰谒者，谒者东北三星曰三公，三公北三星曰九卿，九卿西五星曰内五诸侯，内侍天子，不之国也。孛，蒲内翻。〕\n\n\t\t\t　　刘备在葭萌，庞统言于备曰：“今阴选精兵，昼夜兼道，径袭成都，刘璋既不武，又素无豫备，大军卒至，〖胡三省注〗注〗卒，读曰猝。〕一举便定，此上计也。杨怀、高沛，璋之名将，各杖强兵，据守关头，〖胡三省注〗注〗即白水关头也。〕闻数有笺谏璋，使发遣将军还荆州。将军遣与相闻，说荆州有急，欲还救之，并使装束，外作归形，此二子既服将军英名，又喜将军之去，计必乘轻骑来见将军，因此执之，进取其兵，乃向成都，此中计也。退还白帝，〖胡三省注〗注〗白帝，即巴东鱼复县城也。公孙述据成都，自称白帝，改鱼复曰白帝城。〕连引荆州，徐还图之，此下计也。若沉吟不去，〖胡三省注〗注〗沈，持林翻。〕将致大困，不可久矣。”备然其中计。\n\n\t\t\t　　及曹操攻孙权，权呼备自救。备贻璋书曰：“孙氏与孤本为唇齿，而关羽兵弱，今不往救，则曹操必取荆州，转侵州界，〖胡三省注〗注〗州界，谓益州界。〕其忧甚于张鲁。鲁自守之贼，不足虑也。”因求益万兵及资粮，璋但许兵四千，其余皆给半。备因激怒其众曰：“吾为益州征强敌，师徒勤瘁，〖胡三省注〗注〗瘁，秦醉翻。〕而积财吝赏，何以使士大夫死战乎！”张松书与备及法正曰：“今大事垂立，如何释此去乎！”松兄广汉太宗肃，恐祸及己，因发其谋。于是璋收斩松，敕关戍诸将文书皆勿复得与备关通。备大怒，召璋白水军督杨怀、高沛，责以无礼，斩之；〖胡三省注〗注〗责其无客主之礼也。〕勒兵径至关头，并其兵，进据涪城。〖胡三省注〗注〗此用庞统之中计也。〕\n\n\t\t\t　　", "husanxing_comment": ["〔〖胡三省注〗晋《天文志》曰：五诸侯五星，在东井北。又太微南蕃，左执法东北一星曰谒者，谒者东北三星曰三公，三公北三星曰九卿，九卿西五星曰内五诸侯，内侍天子，不之国也。孛，蒲内翻。〕", "〔〖胡三省注〗卒，读曰猝。〕", "〔〖胡三省注〗即白水关头也。〕", "〔〖胡三省注〗白帝，即巴东鱼复县城也。公孙述据成都，自称白帝，改鱼复曰白帝城。〕", "〔〖胡三省注〗沈，持林翻。〕", "〔〖胡三省注〗州界，谓益州界。〕", "〔〖胡三省注〗瘁，秦醉翻。〕", "〔〖胡三省注〗责其无客主之礼也。〕", "〔〖胡三省注〗此用庞统之中计也。〕"], "translation": "\n\n\t\t\t　　十二月，有异星出现在五诸侯星座。\n\n\t\t\t　　刘备驻军在葭萌，庞统向刘备建议说：“现在，应暗中挑选精兵，昼夜不停地兼程赶路，直接袭击成都，刘璋既不懂军事，又一向没有预备，大军突然到达，可以一举平定，这是上策。杨怀、高沛都是刘璋部下的名将，各领强兵，据守关头，听说他们多次上书，劝刘璋把将军送回荆州。将军派人去告诉他们，说荆州有紧急情况，您打算回军救援，并让人打点行装，表面上作出要回去的样子。这两个人既佩服将军的英名，又高兴将军离去，我想他们一定会轻装骑马来见将军。乘机把他们捉住，吞并他们的部队，再向成都进军，这是中策。退回白帝城，与荆州力量联合在一起，再慢慢策划进取益州的办法，这是下策。如果迟疑着不离去，将会陷入严重困境，不能再耽误了。”刘备同意采用庞统的中策。\n\n\t\t\t　　等到曹操进攻孙权，孙权要求刘备回军援救。刘备写信给刘璋，说：“孙权和我本是唇齿的相依，而关羽兵力薄弱，现在不在援救，曹操就一定夺取荆州，进而侵犯益州边界，这远比张鲁更值得担心。张鲁是个只求自保的贼寇，不足以使人忧虑。”乘机要求刘璋给他增拨一万名士兵和军用物资，刘璋只允许拨给四千人，军用物资也都只给一半。刘备就以此为借口，激怒他部下的将士说：“我们为益州讨伐强敌，士卒劳苦，而刘璋却爱惜财物，如此吝啬，怎么能使士大夫为他死战呢！”张松写信给刘备和法正说：“现在，大事马上就可完成，怎么能放弃这里离去呢？”张松的哥哥、广汉郡太守张肃知道张松的密谋后，恐怕祸事会连累自己，就告发了张松的阴谋。于是刘璋逮捕张松，把他处斩，同时，向各关口要塞守将发布文书，命令他们都不要再与刘备往来。刘备大怒，召见刘璋部下的白水军督杨怀、高沛，责备他们对客人无礼，把这两人处斩。刘备率领军队直接进驻关头，吞并了杨怀、高沛的部队。继续进军，占领涪城。\n\n\t\t\t　　"}, {"original": "\n\n\t\t\t　　汉孝献皇帝　建安十八年（癸巳　公元213年）\n\n\t\t\t　　春，正月，曹操进军濡须口，号步骑四十万，攻破孙权江西营，〖胡三省注〗注〗大江东北流，故自历阳至濡须口皆谓之江西，而建业谓之江东。〕获其都督公孙阳。权率众七万御之，相守月余。操见其舟船器仗军伍整肃，叹曰：“生子当如孙仲谋。〖胡三省注〗注〗孙权，字仲谋。〕如刘景升儿子，豚犬耳！”权为笺与操，说：“春水方生，公宜速去。”别纸言：“足下不死，孤不得安。”操语诸将曰：“孙权不欺孤。”乃彻军还。\n\n\t\t\t　　庚寅，诏并十四州，复为九州。〖胡三省注〗注〗十四州，司、豫、冀、兗、徐、青、荆、扬、益、梁、雍、并、幽、交也。复为九州者，割司州之河东、河内、冯翊、扶风及幽、并二州皆入冀州；凉州所统，悉入雍州，又以司州之京兆入焉；又以司州之弘农、河南入豫州，交州并入荆州，则省司、凉、幽、并而复《禹贡》之九州矣。此曹操自领冀州牧，欲广其所统以制天下耳。〕\n\n\t\t\t　　夏，四月，曹操至邺。\n\n\t\t\t　　", "husanxing_comment": ["〔〖胡三省注〗大江东北流，故自历阳至濡须口皆谓之江西，而建业谓之江东。〕", "〔〖胡三省注〗孙权，字仲谋。〕", "〔〖胡三省注〗十四州，司、豫、冀、兗、徐、青、荆、扬、益、梁、雍、并、幽、交也。复为九州者，割司州之河东、河内、冯翊、扶风及幽、并二州皆入冀州；凉州所统，悉入雍州，又以司州之京兆入焉；又以司州之弘农、河南入豫州，交州并入荆州，则省司、凉、幽、并而复《禹贡》之九州矣。此曹操自领冀州牧，欲广其所统以制天下耳。〕"], "translation": "\n\n\t\t\t　　汉献帝建安十八年（癸巳　公元213年）\n\n\t\t\t　　春季，正月，曹操大军攻到濡须口，号称步、骑兵四十万人，攻破孙权设在长江西岸的营寨，俘获孙权部下的都督公孙阳。孙权率领七万人抵抗曹军，两军相持一个多月。曹操看到孙权的战船、武器精良，军队严整，叹息说：“生儿子应当像孙权，至于刘表的儿子，不过是猪狗！”孙权写信给曹操，说：“春水正要上涨，您应当赶快撤军。”另附的一张纸上写着：“您不死，我就不能安宁。”曹操对部将们说：“孙权不欺骗我。”于是撤军返回北方。\n\n\t\t\t　　庚寅（初三），献帝下诏，把全国的十四个州合并，恢复为九个州。\n\n\t\t\t　　夏季，四月，曹操到达邺城。\n\n\t\t\t　　"}, {"original": "\n\n\t\t\t　　初，曹操在谯，恐滨江郡县为孙权所略，欲徙令近内，以问扬州别驾蒋济，曰：“昔孤与袁本初对军官渡，徙燕、白马民，民不得走，贼亦不敢钞。〖胡三省注〗注〗事见六十三卷建安五年。燕县、白马县，皆属东郡。燕，春秋之南燕国也。贤曰：燕故城今滑州胙城县。钞，楚交翻。燕，于贤翻。〕今欲徙淮南民，何如？”对曰：“是时兵弱贼强，不徙必失之。自破袁绍以来，明公威震天下，民无他志，人情怀土，实不乐徙，惧必不安。”操不从。既而民转相惊，自庐江、九江、蕲春、广陵，户十余万皆东渡江，〖胡三省注〗注〗蕲春县，本属江夏郡。沈约曰：吴立蕲春郡。此据吴志书之也。蕲，音祁。〕江西遂虚，合淝以南，惟有皖城。〖胡三省注〗注〗皖县，属庐江郡。贤曰：今舒州怀宁县。师古曰：皖，音胡管翻。〕济后奉使诣邺，操迎见，大笑曰：“本但欲使避贼，乃更驱尽之！”拜济丹阳太守。〖胡三省注〗注〗丹阳郡已属孙权，济不得之郡也。〕\n\n\t\t\t　　五月，丙申，以冀州十郡封曹操为魏公，〖胡三省注〗注〗时以冀州之河东、河内、魏郡、赵国、中山、常山、钜鹿、安平、甘陵、平原凡十郡为魏国。〕以丞相领冀州牧如故。又加九锡：大辂、戎辂各一，玄牡二驷。兖冕之服，赤舄副焉。〖胡三省注〗注〗毛苌曰：赤舄，人君之盛屦也；释舄，复履也。郑玄曰：复下曰舄。郑众曰：舄有三等，赤舄为上，冕服之舄。〕轩县之乐，六佾之舞。〖胡三省注〗注〗《周礼》：乐县之位，王宫县，诸侯轩县。郑众曰：宫县，四面县；轩县；去其一面。县，读曰悬。舞佾之数，天子八，诸侯六。杜预曰：八佾，八八六十四人；六佾，六六三十六人。服虔曰：天子八八，诸侯六八，大夫四八，士二八。宋傅隆曰：郑伯纳晋悼公女乐二八，晋以一八赐魏绛。此乐以八人为列之证也。佾，音逸。〕朱户以居，纳陛以登，虎贲之士三百人。鈇、钺各一，彤弓一，彤矢百，玈弓十，玈矢千。〖胡三省注〗注〗玈与卢同，黑色也。〕秬鬯一卣，珪、瓒副焉。\n\n\t\t\t　　大雨水。〖胡三省注〗，于此为动词，天降。〕\n\n\t\t\t　　", "husanxing_comment": ["〔〖胡三省注〗事见六十三卷建安五年。燕县、白马县，皆属东郡。燕，春秋之南燕国也。贤曰：燕故城今滑州胙城县。钞，楚交翻。燕，于贤翻。〕", "〔〖胡三省注〗蕲春县，本属江夏郡。沈约曰：吴立蕲春郡。此据吴志书之也。蕲，音祁。〕", "〔〖胡三省注〗皖县，属庐江郡。贤曰：今舒州怀宁县。师古曰：皖，音胡管翻。〕", "〔〖胡三省注〗丹阳郡已属孙权，济不得之郡也。〕", "〔〖胡三省注〗时以冀州之河东、河内、魏郡、赵国、中山、常山、钜鹿、安平、甘陵、平原凡十郡为魏国。〕", "〔〖胡三省注〗毛苌曰：赤舄，人君之盛屦也；释舄，复履也。郑玄曰：复下曰舄。郑众曰：舄有三等，赤舄为上，冕服之舄。〕", "〔〖胡三省注〗《周礼》：乐县之位，王宫县，诸侯轩县。郑众曰：宫县，四面县；轩县；去其一面。县，读曰悬。舞佾之数，天子八，诸侯六。杜预曰：八佾，八八六十四人；六佾，六六三十六人。服虔曰：天子八八，诸侯六八，大夫四八，士二八。宋傅隆曰：郑伯纳晋悼公女乐二八，晋以一八赐魏绛。此乐以八人为列之证也。佾，音逸。〕", "〔〖胡三省注〗玈与卢同，黑色也。〕", "〔〖按〗雨，于此为动词，天降。〕"], "translation": "\n\n\t\t\t　　当初，曹操在谯县时，恐怕沿长江一带的郡县受到孙权的侵略，打算把百姓迁徙到内地，问扬州别驾蒋济对这个问题的看法，说：“从前，我与袁绍在官渡对峙时，曾迁徙过燕县与白马县的百姓，百姓没有走散，敌军也不敢抢掠。现在，我想迁徙淮河南岸的百姓，怎么样？”蒋济回答说：“当年我弱敌强，不迁徙就会失去那些百姓。自从攻破袁绍以来，您威震天下，百姓没有二心，而且人情依恋故乡，实在不愿意迁徙，我担心一定会使百姓不安。”曹操没有听从。不久，百姓互相转告，惊恐不安，从庐江、九江、蕲春到广陵，十余万户全部东渡长江。长江以西于是空无人烟，在合肥以南，只剩皖城还有百姓。后来，蒋济奉命出使到邺城，曹操接见他，大笑着说：“我本来只是想让百姓避开敌军，却反而把他们全驱赶到敌人那里去了！”任命蒋济为丹阳郡太守。\n\n\t\t\t　　五月，丙申（初十），献帝封曹操为魏公，把冀州属下的十个郡作为他的封地，曹操仍继续担任丞相，兼任冀州牧。同时，加“九锡”：御用大车和兵车各一辆，各配有四匹黑色雄马驾车；龙袍、冠冕并配上红色的礼鞋；诸侯享用的三面悬挂的乐器和三十六个人演出的方阵舞；住宅的大门可以漆成红色；登堂的台阶可以修在檐下；虎贲卫士三百人；象征权威的兵器斧、钺各一柄；朱红色的弓一把，朱红色的箭一百支，黑色的弓十把，黑色的箭一千支；祭神用的美酒一罐，并配有玉珪和玉勺。\n\n\t\t\t　　天降大雨。\n\n\t\t\t　　"}, {"original": "\n\n\t\t\t　　益州从事广汉郑度闻刘备举兵，谓刘璋曰：“左将军悬军袭我，兵不满万，士众未附，军无辎重，野谷是资。其计莫若尽驱巴西、梓潼民内、涪水以西，〖胡三省注〗注〗梓潼县，属广汉郡，汉武帝元鼎元年置，以县倚梓林而枕潼水为名；建安二十二年，刘备分立梓潼郡。班志，梓潼有五妇山，譢水所出，南入涪。应劭曰：涪水出广汉，南入汉。《水经》曰：涪水出广汉涪县西北，东至广汉与梓潼水合，\t又西南流，又南入于垫江。注云：涪水出广汉属国刚氐道徼外；梓潼水即五妇水也，同入于垫江，即所谓内水也。〕其仓廪野谷，一皆烧除，高垒深沟，静以待之。彼至，请战，勿许。久无所资，不过百日，必将自走，走而击之，此必禽耳。”刘备闻而恶之，以问法正。正曰：“璋终不能用，无忧也。”璋果谓其群下曰：“吾闻拒敌以安民，未闻动民以避敌也。”不用度计。\n\n\t\t\t　　璋遣其将刘璝、冷苞、张任、邓贤、吴懿等拒备，皆败，退保绵竹；〖胡三省注〗注〗踭，姑回翻，又胡隈翻。冷，鲁杏翻，姓也。按本或作“泠”，泠，音鲁经翻。鼦竹县，属\t广汉郡；唐属汉州；《九域志》，在州东北九十三里。〕懿诣军降。璋复遣护军南阳李严、江夏费观督绵竹诸军，严、观亦率其众降于备。备军益强，分遣诸将平下属县。刘璝、张任与璋子循退守雒城，〖胡三省注〗注〗雒县，属广汉郡，雒水所出；唐为汉州治所。〕备进军围之。任勒兵出战于雁桥，〖胡三省注〗注〗雁江，在雒县南，曾有金雁，故名为雁桥。〕军败，任死。\n\n\t\t\t　　秋，七月，魏始建社稷、宗庙。\n\n\t\t\t　　魏公操纳三女为贵人。〖胡三省注〗注〗自此以后，曹操不书姓而冠以国。操三女，长宪，次节，次华；节后立为皇后。〕\n\n\t\t\t　　", "husanxing_comment": ["〔〖胡三省注〗梓潼县，属广汉郡，汉武帝元鼎元年置，以县倚梓林而枕潼水为名；建安二十二年，刘备分立梓潼郡。班志，梓潼有五妇山，譢水所出，南入涪。应劭曰：涪水出广汉，南入汉。《水经》曰：涪水出广汉涪县西北，东至广汉与梓潼水合，\t又西南流，又南入于垫江。注云：涪水出广汉属国刚氐道徼外；梓潼水即五妇水也，同入于垫江，即所谓内水也。〕", "〔〖胡三省注〗踭，姑回翻，又胡隈翻。冷，鲁杏翻，姓也。按本或作“泠”，泠，音鲁经翻。鼦竹县，属\t广汉郡；唐属汉州；《九域志》，在州东北九十三里。〕", "〔〖胡三省注〗雒县，属广汉郡，雒水所出；唐为汉州治所。〕", "〔〖胡三省注〗雁江，在雒县南，曾有金雁，故名为雁桥。〕", "〔〖胡三省注〗自此以后，曹操不书姓而冠以国。操三女，长宪，次节，次华；节后立为皇后。〕"], "translation": "\n\n\t\t\t　　益州从事、广汉人郑度听到刘备起兵的消息，对刘璋说：“左将军刘备孤军深入，远道来袭，他部下士兵不到一万人，而且将士并未全心归附他，军队又没有辎重，只能靠抢掠田野的庄稼为食。因此，最好的办法是把巴西与梓潼境内的百姓全部驱赶到内水、涪水以西，把巴西与梓潼仓库中的粮食物资以及田野里的庄稼全部烧掉，咱们高垒深沟，静待变化。刘备率军前来挑战，咱们坚守不出。他们无处抢掠粮草，不过一百天，必然会自动撤退，等他们后退时咱们再出击，一定可以捉到刘备。”刘备听到消息后，十分忧虑，向法正询问对策，法正说：“刘璋最终不会采用郑度的计策，您不必担心。”刘璋果然对部下说：“我听说过抵抗敌人以保护百姓；从未听说要迁徙百姓来躲避敌人的。”不用郑度的计策。\n\n\t\t\t　　刘璋派部将刘、冷苞、张任、邓贤、吴懿等抵抗刘备，都被击败，退守绵竹，吴懿向刘备大军投降。刘璋又派护军南阳人李严、江夏人费观统帅驻在绵竹的各路军马，但李严、费观也率领自己的部下向刘备投降。刘备军队的势力更加强大，分派部下将领去占领周围各县。刘璝、张任与刘璋的儿子刘循退守雒城，刘备进军把雒城围住。张任率军出城，在雁桥与刘备军大战，张任军战败，张任战死。\n\n\t\t\t　　秋季，七月，魏国开始建立祭祀土神与谷神的社稷坛和曹氏祖先的宗庙。\n\n\t\t\t　　曹操进献三个女儿给献帝作妃嫔，都被封为贵人。\n\n\t\t\t　　"}, {"original": "\n\n\t\t\t　　初，魏公操追马超至安定，闻田银、苏伯反，引军还。参凉州军事杨阜言于操曰：“超有信、布之勇，甚得羌、胡心；若大军还，不设备，陇上诸郡非国家之有也。”〖胡三省注〗注〗陇西、南安、汉阳、永阳，皆陇上诸郡也。献帝起居注，分汉阳、上郡为永阳。〕操还，超果率羌、胡击陇上诸郡县，郡县皆应之，惟冀城奉州郡以固守。〖胡三省注〗注〗冀县，属汉阳郡，郡及凉州刺史治焉。〕\n\n\t\t\t　　超尽兼陇右之众，张鲁复遣大将杨昂助之，凡万余人，攻冀城，自正月至八月，救兵不至。刺史韦康遣别驾阎温出，告急于夏侯渊，〖胡三省注〗注〗夏侯渊时屯长安。〕外围数重，温夜从水中潜出。明日，超兵见其迹，遣追获之。超载温诣城下，使告城中云：“东方无救。”〖胡三省注〗注〗陇右在西方，操在关东，故曰东方。〕温向城大呼曰：“大军不过三日至，勉之！”城中皆泣，称万岁。超虽怒，犹以攻城久不下，徐徐更诱温，冀其改意。温曰：“事君有死无二，而卿乃欲令长者出不义之言乎！”超遂杀之。已而外救不至，韦康及太守欲降。杨阜号哭谏曰：“阜等率父兄子弟以义相励，有死无二，以为使君守此城。今奈何弃垂成之功，陷不义之名乎！”刺史、太守不听，开城门迎超。超入，遂杀刺史、太守，自称征西将军、领并州牧、督凉州军事。\n\n\t\t\t　　", "husanxing_comment": ["〔〖胡三省注〗陇西、南安、汉阳、永阳，皆陇上诸郡也。献帝起居注，分汉阳、上郡为永阳。〕", "〔〖胡三省注〗冀县，属汉阳郡，郡及凉州刺史治焉。〕", "〔〖胡三省注〗夏侯渊时屯长安。〕", "〔〖胡三省注〗陇右在西方，操在关东，故曰东方。〕"], "translation": "\n\n\t\t\t　　当初，曹操追赶马超到安定，听到田银、苏伯起兵的消息，率军返回。参凉州军事杨阜对曹操说：“马超有韩信、英布那样勇猛，很得羌人和胡人的信服，如果大军撤回，又不加以防备，陇山以西的各郡恐怕就不能再属于朝廷了。”曹操撤军后，马超果然率领羌人，胡人进攻陇山以西的各郡县，各郡县都起来响应，只有作为凉州州府及汉阳郡府所在地的冀城坚守不降。\n\n\t\t\t　　马超兼并了陇山以西的所有部队，张鲁又派大将杨昂率军援助马超，共有一万余人，进攻冀城，从正月直攻到八月，朝廷救兵也没有到。凉州刺史韦康派别驾阎温出城，向夏侯渊求救。马超军在冀城外包围了好几层，阎温乘夜从水里秘密游出城去。第二天，马超部下士兵看到足迹，派人追踪，把阎温捉住。马超把阎温带到城下，命令阎温告诉城中守军说：“东方没有救兵。”阎温向城中大喊：“大军不过三天就会来到，你们努力坚守！”城中守军都流下眼泪，高呼万岁。马超虽然恼怒，但由于冀城很久攻不下，仍慢慢地进一步引诱阎温，希望他回心转意。阎温说：“奉事君主，只有一死，没有二心。而你竟想让长者说出那种违背道义的话吗！”马超于是杀死阎温。过了些时候，外面的救兵仍没有来，刺史韦康及太守打算投降，杨阜大哭着劝阻他们说：“我们率领自己的父兄子弟，以大义互相勉励，誓死没有二心，就是为了协助你们守住此城。现在，怎么能放弃这唾于可得的功勋，陷入不义的罪名呢？”刺史、太守不听杨阜的劝阻，打开城门迎接马超。马超入城后，就杀死刺史、太守，自称征西将军，兼任并州牧、督凉州军事。\n\n\t\t\t　　"}, {"original": "\n\n\t\t\t　　魏公操使夏侯渊救冀，未到而冀败。渊去冀二百余里，超来逆战，渊军不利。氐王千万反应超，屯兴国，〖胡三省注〗注〗氐王千万，略阳清水氐种也，其后是为仇池之杨。兴国，城名。〕渊引军还。\n\n\t\t\t　　会杨阜丧妻，就超求假以葬之。〖胡三省注〗注〗丧，息浪翻。，假，居讶翻，休假也。求假，犹古之请告请急也。〕阜外兄天水姜叙为抚夷将军，拥兵屯历城。〖胡三省注〗注〗《水经注》，历城在西县，去仇池一百二十里，后改为建安城。杜佑曰：历城，在今同谷郡西七里，去仇池九十里。宋白曰：晋置仇池郡于历城。今为成州。〕阜见叙及其母，歔欷悲甚。〖胡三省注〗注〗歔，音虚；欷，许既翻，又音希，泣余声也。〕叙曰：“何为乃尔？”阜曰：“守城不能完，君亡不能死，亦何面目以视息于天下！〖胡三省注〗注〗目之视物，一出入息之顷，则一瞬。〕马超背父叛君，虐杀州将，岂独阜之忧责，一州士大夫皆蒙其耻。君拥兵专制而无讨贼心，此赵盾所以书弑君也。〖胡三省注〗注〗赵盾，晋卿赵宣子也。《左传》，赵穿攻灵公于桃园，宣子未出山而复，太史书曰：“赵盾弒其君。”以示于朝。宣子曰：“不然。”对曰：“子为正卿，亡不越境，反不讨贼，非子而谁！”〕超强而无义，多衅，易图耳。”叙母慨然曰：“咄！伯奕，韦使君遇难，亦汝之负，岂独义山哉！〖胡三省注〗注〗咄，当没翻。姜叙，字伯奕；杨阜，字义山。负罪也。难，乃旦翻。〕人谁不死，死于忠义，得其所也。但当速发，勿复顾我；我自为汝当之，不以余年累汝也。”叙乃与同郡赵昂、尹奉、武都李俊等合谋讨超，又使人至冀，结安定梁宽、南安赵衢使为内应。超取赵昂子月为质，昂谓妻异曰：〖胡三省注〗注〗据皇甫谧列女传，异，士氏女也。〕“吾谋如是，事必万全，当奈月何？”异厉声应曰：“雪君父之大耻，丧元不足为重，况一子哉！”\n\n\t\t\t　　", "husanxing_comment": ["〔〖胡三省注〗氐王千万，略阳清水氐种也，其后是为仇池之杨。兴国，城名。〕", "〔〖胡三省注〗丧，息浪翻。，假，居讶翻，休假也。求假，犹古之请告请急也。〕", "〔〖胡三省注〗《水经注》，历城在西县，去仇池一百二十里，后改为建安城。杜佑曰：历城，在今同谷郡西七里，去仇池九十里。宋白曰：晋置仇池郡于历城。今为成州。〕", "〔〖胡三省注〗歔，音虚；欷，许既翻，又音希，泣余声也。〕", "〔〖胡三省注〗目之视物，一出入息之顷，则一瞬。〕", "〔〖胡三省注〗赵盾，晋卿赵宣子也。《左传》，赵穿攻灵公于桃园，宣子未出山而复，太史书曰：“赵盾弒其君。”以示于朝。宣子曰：“不然。”对曰：“子为正卿，亡不越境，反不讨贼，非子而谁！”〕", "〔〖胡三省注〗咄，当没翻。姜叙，字伯奕；杨阜，字义山。负罪也。难，乃旦翻。〕", "〔〖胡三省注〗据皇甫谧列女传，异，士氏女也。〕"], "translation": "\n\n\t\t\t　　曹操命令夏侯渊率军援救冀城，还没到，冀城已经投降。夏侯渊率冀城还有二百余里时，马超出军迎战，夏侯渊作战失利。这时，号称氐王的氐人首领千万又起兵响应马超，驻军兴国，夏侯渊率军撤回。\n\n\t\t\t　　正在这时，杨阜的妻子去世，杨阜向马超请假去安葬妻子。杨阜的表兄、天水人姜叙担任抚夷将军，率军驻在历城。杨阜见到姜叙和姜叙的母亲，抽泣不止，十分悲痛。姜叙说：“你为什么这样悲痛？”杨阜说：“守城而没能守住，长官被杀而不能同死，我还有什么脸活在世上！马超背叛父亲与皇上，残酷杀死本州的长官，这岂是我杨阜一个人忧心自责的问题，一州的士大夫都因此蒙受到耻辱。你拥有重兵，受命全权管理这一地区，而没有讨伐逆贼之心，从前，赵盾正是因为这样做而被史官记载为弑君的。马超虽然强大，但不讲道义，弱点很多，容易对付。”姜叙的母亲慨然说：“好了！姜叙，韦刺史遇难，也有你的责任，难道只是杨阜一个人吗！谁能不死，能死于忠义，就是死得其所。你只应快些行动，不要再管我；我自会为你担当，不会以我的余年牵累你。”姜叙就与同郡人赵昂、尹奉、武都人李俊等人，共同商议讨伐马超，又派人到冀城，结交安定人梁宽、南安人赵衢，让他们做内应。马超命令赵昂交出儿子赵月作为人质，赵昂对妻子士异说：“我们已经如此谋划，事情一定能成功，应当把赵月怎么办？”士异厉声回答：“能昭雪君父的大耻，就是掉脑袋也不足惜，何况一个儿子！”\n\n\t\t\t　　"}, {"original": "\n\n\t\t\t　　九月，阜与叙进兵，入卤城，〖胡三省注〗注〗卤城，当在西县、冀县之间。〕昂、奉据祁山，以讨超。〖胡三省注〗注〗《水经注》：祁山，在嶓冢之西七十许里，山上有城，极为险固，汉水迳其南。又曰：祁山，在上邽西南二百四十里。杜佑曰：祁山，在今同谷郡长道县东十里。余据今西和州长道县南十里有祁山，古来南北二岈，有万余家。诸葛亮表言“祁山去沮五百里，有人万户”者，此也。〕超闻之，大怒，赵衢因谲说超，使自出击之。超出，衢与梁宽闭冀城门，尽杀超妻子。超进退失据，乃袭历城，得叙母。叙母骂之曰：“汝背父之逆子，杀君之桀贼，〖胡三省注〗注〗背父，谓马腾在邺，不顾而反；杀君，谓杀韦康也。背，蒲妹翻。〕天地岂久容汝！而不早死，敢以面目视人乎！”超杀之，又杀赵昂之子月。杨阜与超战，身被五创。超兵败，遂南奔张鲁。〖胡三省注〗注〗被，皮义翻。创，初良翻。《考异》曰：《杨阜传》云“十七年九月”，武帝纪，“十八年超在汉阳，复因羌、胡为害。十九年正月，赵衢等讨超，超奔汉中。”按姜叙九月起兵，超即应出讨，超出，衢等即应闭门，不应至来年正月。盖魏史书捷音到邺之月耳。《杨阜传》误也。〕鲁以超为都讲祭酒，〖胡三省注〗注〗鲁为五斗米道，自号师君。其来学者，初名鬼卒，后号祭酒，各领部众。都讲祭酒者，鲁使学者都习老子五千文，置都讲祭酒，位次师君。〕欲妻之以女。或谓鲁曰：“有人若此，不爱其亲，焉能爱人！”鲁乃止。操封讨超之功，侯者十一人，赐杨阜爵关内侯。\n\n\t\t\t　　冬，十一月，魏初置尚书、侍中、六卿；以荀攸为尚书令，凉茂为仆射，〖胡三省注〗注〗凉，姓；茂，名。〕毛玠、崔琰、常林、徐奕、何夔为尚书，〖胡三省注〗注〗魏置五曹尚书，吏部、左民、客曹、五兵、度支。〕王粲、杜袭、卫觊、和洽为侍中，〖胡三省注〗注〗自是以后，侍中遂以四人为定员。〕钟繇为大理，〖胡三省注〗注〗大理，汉廷尉之职。〕王修为大司农，袁涣为郎中令，行御史大夫事，〖胡三省注〗注〗郎中令，汉光禄勋之职。〕陈群为御史中丞。〖胡三省注〗注〗时以御史大夫为三公，以中丞为御史台主。〕袁涣得赏赐，皆散之，家无所储，乏则取之于人，不为皦察之行，然时人皆服其清。时有传刘备死者，群臣皆贺，唯涣独否。\n\n\t\t\t　　", "husanxing_comment": ["〔〖胡三省注〗卤城，当在西县、冀县之间。〕", "〔〖胡三省注〗《水经注》：祁山，在嶓冢之西七十许里，山上有城，极为险固，汉水迳其南。又曰：祁山，在上邽西南二百四十里。杜佑曰：祁山，在今同谷郡长道县东十里。余据今西和州长道县南十里有祁山，古来南北二岈，有万余家。诸葛亮表言“祁山去沮五百里，有人万户”者，此也。〕", "〔〖胡三省注〗背父，谓马腾在邺，不顾而反；杀君，谓杀韦康也。背，蒲妹翻。〕", "〔〖胡三省注〗被，皮义翻。创，初良翻。《考异》曰：《杨阜传》云“十七年九月”，武帝纪，“十八年超在汉阳，复因羌、胡为害。十九年正月，赵衢等讨超，超奔汉中。”按姜叙九月起兵，超即应出讨，超出，衢等即应闭门，不应至来年正月。盖魏史书捷音到邺之月耳。《杨阜传》误也。〕", "〔〖胡三省注〗鲁为五斗米道，自号师君。其来学者，初名鬼卒，后号祭酒，各领部众。都讲祭酒者，鲁使学者都习老子五千文，置都讲祭酒，位次师君。〕", "〔〖胡三省注〗凉，姓；茂，名。〕", "〔〖胡三省注〗魏置五曹尚书，吏部、左民、客曹、五兵、度支。〕", "〔〖胡三省注〗自是以后，侍中遂以四人为定员。〕", "〔〖胡三省注〗大理，汉廷尉之职。〕", "〔〖胡三省注〗郎中令，汉光禄勋之职。〕", "〔〖胡三省注〗时以御史大夫为三公，以中丞为御史台主。〕"], "translation": "\n\n\t\t\t　　九月，杨阜与姜叙进兵，进入卤城，赵昂、尹奉占据祁山，以讨伐马超。马超听到消息，大怒，赵衢乘势编造理由，劝马超自己率军去进攻杨阜等人。马超出城后，赵衢与梁宽等关闭冀城城门，把马超的妻子儿女全部杀死。马超进退失据，于是袭击历城，捉到姜叙的母亲。姜叙的母亲痛骂马超，说：“你这个背叛父亲的逆子，杀害长官的恶贼，天地岂能长久容你，你不早死，还敢见人！”马超杀死她，又把赵昂的儿子赵月杀死。杨阜与马超大战，身受五处重伤。马超被杨阜等打败，就向南投奔张鲁。张鲁任命马超为都讲祭酒，打算把自己的女儿嫁给马超。有人对张鲁说：“像这样的人，不爱自己的父母，怎么能爱别人！”张鲁才打消嫁女的念头。曹操封赏讨伐马超的功臣，封十一个人为侯爵，杨阜被封为关内侯。\n\n\t\t\t　　冬季，十一月，魏国开始设置尚书、侍中和六卿等官职。任命荀攸为尚书令，凉茂为尚书仆射，毛玠、崔琰、常林、徐奕、何夔为尚书，王粲、杜袭、卫觊、和洽为侍中，钟繇为大理，王脩为大司农，袁涣为郎中令，并代理御史大夫事务，陈群为御史中丞。袁涣得到赏赐，都散给亲戚、朋友，家中没有积蓄。当家用不足时，就向别人索取，从来不故作清白，详察小事，然而当时人都佩服他的清廉。这时，有刘备已死的传言，群臣都为此道贺，只有袁涣不这样做。\n\n\t\t\t　　"}, {"original": "\n\n\t\t\t　　魏公操欲复肉刑，令曰：“昔陈鸿胪以为死刑有可加于仁恩者，御史中丞能申其父之论乎？”〖胡三省注〗注〗陈群父纪为汉大鸿胪。〕陈群对曰：“臣父纪以为汉除肉刑而增加于笞，〖胡三省注〗注〗事见十五卷文帝十三年。〕本兴仁恻而死者更众，所谓名轻而实重者也。名轻则易犯，实重则伤民。且杀人偿死，合于古制；至于伤人，或残毁其体，而裁翦毛发，非其理也。若用古刑，使淫者下蚕室，盗者刖其足，则永无淫放穿窬之奸矣。〖胡三省注〗注〗下，遐稼翻。刖，音月。穿者，穿穴隙；踰者，踰垣墙。〕夫三千之属，〖胡三省注〗注〗周穆王作甫刑，墨罚之属千，剕罚之属五百，宫罚之属三百，大辟之罚其属二百，五刑之属三千。〕虽末可悉复，若斯数者，时之所患，宜先施用。汉律所杀，殊死之罪，仁所不及也，其余逮死者，可易以肉刑。如此，则所刑之与所生足以相贸矣。〖胡三省注〗注〗贸，易也。〕今以笞死之法易不杀之刑，是重人支体而轻人躯命也。”当时议者，唯钟繇与群议同，余皆以为未可行。操以军事未罢，顾众议而止。\n\n\t\t\t　　", "husanxing_comment": ["〔〖胡三省注〗陈群父纪为汉大鸿胪。〕", "〔〖胡三省注〗事见十五卷文帝十三年。〕", "〔〖胡三省注〗下，遐稼翻。刖，音月。穿者，穿穴隙；踰者，踰垣墙。〕", "〔〖胡三省注〗周穆王作甫刑，墨罚之属千，剕罚之属五百，宫罚之属三百，大辟之罚其属二百，五刑之属三千。〕", "〔〖胡三省注〗贸，易也。〕"], "translation": "\n\n\t\t\t　　曹操打算恢复肉刑，下令说：“从前，大鸿胪陈纪认为死刑有仁慈的一面，御史中丞陈群，能申说你父亲的理论吗？”陈群回答说：“我父亲陈纪认为，汉代废除肉刑而增加笞刑，本来是出于仁慈的目的，但死于鞭杖之下的人更多，这就是所谓名义上减轻，而实质上加重，名义上轻，则使百姓容易犯法；实质上重，则伤害百姓。而且，杀人偿命，是符合古代法制的；至于伤人，或者残害身体，或者剪去头发，都不合理。如果恢复古代刑法，对犯强奸罪的施用宫刑，把偷盗者的脚砍去，就会永远没有淫荡和挖洞越墙偷盗的罪犯了。古代的三千条刑法，虽然不能全部恢复，但像上面所举的几种罪，正是现在的社会问题，应当先施行。汉朝法律，对判处斩首的罪人，不能讲求仁爱；除此之外，其余判死刑的人，可以改判肉刑。这样，施加刑罚与保存生命就足以相抵了。现在，以鞭笞致死的刑法替换不杀人的肉刑，是重视人的肢体，而轻视人的生命。”当时参与讨论的人，只有钟繇与陈群意见相同。其余人的都认为不能恢复肉刑。曹操因为四方征战还没有停止，顾虑众人的意见，停止了恢复肉刑的打算。"}]