<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕 卷三十八·汉纪三十 　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;38&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕<a href="zizhitongjian_037.htm">上一卷</a>
			<a href="zizhitongjian_039.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷三十八　汉纪三十</span></b></p>  
			<p align="left" style="line-height: 150%">
			<br>
			&nbsp;<br>
			　　<b>● 汉纪三十</b>　<font color="#1B5969">〔起旃蒙大渊献，尽玄黓敦牂，凡八年。〕</font><br>
			<br>
			　　<b>◎ 王莽·下</b><br>
			<br>
			　　<b>王莽·天凤二年（乙亥　公元15年）</b><br>
			<br>
			　　<font color="#1B5969">【原文】</font><br>
			<br>
			　　春，二月，大赦天下。<br>
			<br>
			　　民讹言黄龙堕死黄山宫中，<font color="#1B5969">〔〖胡三省注〗晋灼曰：黄山宫在槐里。黄图：黄山宫在兴平县西三十里。〕</font>百姓奔走往观者有万数。莽恶之，<font color="#1B5969">〔〖胡三省注〗师古曰：莽自谓黄德，故有此妖。恶，乌路翻。〕</font>捕系，问语所从起，不能得。<br>
			<br>
			　　单于咸既和亲，求其子登尸。莽欲遣使送致，恐咸怨恨，害使者，乃收前言当诛侍子者故将军陈钦，以他罪杀之。<font color="#1B5969">〔〖胡三省注〗诛侍子事见上卷始建国三年。使，疏吏翻。〕</font>莽选辩士济南王咸为大使。夏，五月，莽复遣和亲侯歙与咸等送右厨唯姑夕王，因奉归前所斩侍子登及诸贵人从者丧。单于遣云、当子男大且渠奢等至塞迎之。<font color="#1B5969">〔〖胡三省注〗且，子余翻。〕</font>咸到单于庭，陈莽威德，莽亦多遗单于金珍，因谕说改其号，<font color="#1B5969">〔〖胡三省注〗遗，于季翻。说，输芮翻。〕</font>号匈奴曰“恭奴”，单于曰“善于”，赐印绶，封骨都侯当为后安公，当子男奢为后安侯。单于贪莽金币，故曲听之，然寇盗如故。<br>
			<br>
			　　<font color="#1B5969">【译文】<br>
			<br>
			　　<b>● 汉纪三十</b><br>
			<br>
			　　<b>◎ 王莽·下</b><br>
			<br>
			　　<b>王莽·天凤二年（乙亥　公元15年）</b><br>
			<br>
			　　春季，二月，大赦天下。<br>
			<br>
			　　民间谣传有黄龙摔死在黄山宫中，老百姓奔走前往看热闹的有一万人之多。王莽讨厌这件事，拘捕了一些人讯问谣言从哪里传起，没能找到。<br>
			<br>
			　　匈奴单于栾提显既已跟中国和好，便向新朝索取他儿子的尸体。王莽想要派遣使者送去，恐怕栾提咸怨恨伤害使者，便逮捕从前提议要处死栾提咸儿子的原将军陈钦，用别的罪名处死。王莽挑选擅长交涉对答的儒生济南郡人王咸作特使。夏季，五月，再加派和亲侯王歙，与王咸等护送右厨唯姑夕王，一并归还从前所斩首的人质栾提登和他的侍从贵族们的棺材。匈奴单于派栾提云、右骨都侯须卜当的儿子大且渠须卜奢，到边塞迎接。王咸到了单于的王庭，陈述王莽的声威德行，加上王莽又致送栾提咸大量财物，顺势吩咐他改变称号，改匈奴为“恭奴”，单于为“善于”，赐予新朝颁发的印信，封骨都侯须卜当为后安公，须卜当之子须卜奢为后安侯。单于栾提咸贪图王莽的财物，所以勉强听从。但攻击掳掠依然如故。<br>
			<br>
			　　【原文】</font><br>
			<br>
			　　莽意以为制定则天下自平，故锐思于地理，制礼，作乐，讲合《六经》之说。公卿旦入暮出，论议连年不决，不暇省狱讼冤结，民之急务。县宰缺者数年守兼，<font color="#1B5969">〔〖胡三省注〗师古曰：不拜正官，权令人守兼。〕</font>一切贪残日甚。中郎将、绣衣执法在郡国者，并乘权势，传相举奏。又十一公士分布劝农桑，班时令，按诸章，<font color="#1B5969">〔〖胡三省注〗应劭曰：士，掾也。余按汉公府各有掾属，莽置十一公，改掾曰士。〕</font>冠盖相望，交错道路，召会吏民，逮捕证左，郡县赋敛，递相赇赂，白黑纷然，<font color="#1B5969">〔〖胡三省注〗师古曰：白黑，谓清浊也；纷然，乱之意；言清浊不分也。余谓白黑，色之易别者，且纷然不能分，可谓缪乱之甚。〕</font>守阙告诉者多。莽自见前颛权以得汉政，故务自揽众事，有司受成苟免。<font color="#1B5969">〔〖胡三省注〗师古曰：莽事事自决，成熟乃以付吏，吏苟免罪责而已。〕</font>诸宝物名、帑藏、钱谷官皆宦者领之；吏民上封事，宦官、左右开发，尚书不得知。<font color="#1B5969">〔〖胡三省注〗旧上封事者，先由尚书，乃奏御；莽恐尚书壅蔽，令宦官左右发其封，自省之。上，时掌翻。〕</font>其畏备臣下如此。又好变改制度，政令烦多，当奉行者，辄质问乃以从事，前后相乘，愦眊不渫。<font color="#1B5969">〔〖胡三省注〗师古曰：乘，积也，登也。愦眊，不明也。渫，散也，彻也。愦，音工内翻。眊，音莫报翻。余谓前者省决未了而后者复来，谓之相乘。渫，音泄，清也。〕</font>莽常御灯火至明，犹不能胜。尚书因是为奸，寝事，<font color="#1B5969">〔〖胡三省注〗上书者，尚书不以闻而窃寝其事。〕</font>上书待报者连年不得去，拘系郡县者逢赦而后出，卫卒不交代者至三岁。谷籴常贵，边兵二十余万人，仰衣食县官。五原、代郡尤被其毒，<font color="#1B5969">〔〖胡三省注〗被，皮义翻。〕</font>起为盗贼，数千人为辈，转入旁郡。莽遣捕盗将军孔仁将兵与郡县合击，岁余乃定。<br>
			<br>
			　　邯郸以北大雨，水出，深者数丈，流杀数千人。<font color="#1B5969">〔〖胡三省注〗邯郸，音寒丹。〕</font><br>
			<br>
			　　<font color="#1B5969">【译文】<br>
			<br>
			　　王莽认为制度一经确定，那么天下自然太平，所以精心思考划分地域，制定礼仪，创作乐教，都讲求符合《六经》的说法。公卿大臣早晨上朝，傍晚退朝，议论连年，不能够作出决断，没有时间处理诉讼冤案和百姓迫切需要解决的问题。县宰缺额往往好几年都是派人代理，各种贪赃枉法的行径，一天比一天厉害。派驻郡和封国的中郎将、绣衣执法，纷纷利用权势，互相检举弹劾。还有十一公士分布各地，督促农耕和蚕桑，安排每季每月的工作，检查各种规章的实行情况，车水马龙，在路上络绎不绝。召集官民，逮捕取证，郡县官府征收赋税和财物，层层贿赂，是非清浊不分，前往朝廷申诉冤苦的人很多。王莽看到自己从前因专权而取得了汉朝政权，所以总想自己包揽众事，而有关官员只按既定的政令办事，以图能够免除罪责。各宝库、国库和钱粮官，都由宦官管理；官吏和平民的密奏，由宦官和左右随从开拆，尚书不得知道。他提防臣下就是这样。又喜欢改变制度，政令繁多，本来应当由下面奉命执行的，总要考察过问以后才交去办理，以致前面的事情没有完，后面的事情又赶上了，昏乱糊涂，没完没了。王莽时常在灯光下办公，直到天明还没有办完。尚书借此机会舞弊，阻塞下情，奏报后等待回答的人连年无法离去，被关押在郡县监狱里的人要遇到大赦才得出来，京城卫戍士兵不能轮换甚至达到三年之久。谷物常常很贵，边疆的军队二十多万人仰赖官府供应吃穿。五原郡和代郡尤其遭殃，有的人成为盗贼，几千人成群结队，转到邻近各郡。王莽派遣捕盗将军孔仁率领军队会同地方官兵联合进击，经过一年多才平定。<br>
			<br>
			　　邯郸以北地区降了大雨，地下水涌出，水深的地方有几丈深，冲走淹死几千人。<br>
			<br>
			　　【原文】</font><br>
			<br>
			　　<b>王莽·天凤三年（丙子　公元16年）</b><br>
			<br>
			　　春，二月，乙酉，地震，大雨雪；<font color="#1B5969">〔〖胡三省注〗雨，于具翻。〖按〗雨，于此为动词，通“降”。〕</font>关东尤甚，深者一丈，竹柏或枯。<font color="#1B5969">〔〖胡三省注〗竹柏冬青，或至于枯。言常寒之咎。〕</font>大司空王邑上书，以地震乞骸骨。莽不许，曰：“夫地有动有震，震者有害，动者不害。《春秋》记地震，《易·系》坤动。动静辟翕，万物生焉。”<font color="#1B5969">〔〖胡三省注〗师古曰：辟，音辟。辟，开也。《易》上系之辞曰：夫坤，其动也辟，其静也翕，是以广生焉。故莽引之也。〕</font>其好自诬饰，皆此类也。<br>
			<br>
			　　先是，莽以制作未定，上自公侯，下至小吏，皆不得俸禄。夏，五月，莽下书曰：“予遭阳九之阨，<font color="#1B5969">〔〖胡三省注〗传曰：三统之元，有阴阳之九焉，天地之常数也。〕</font>百六之会，国用不足，民人骚动，自公卿以下，一月之禄十緵布二匹，<font color="#1B5969">〔〖胡三省注〗孟康曰：緵，八十缕也。师古曰：緵，音子公翻。〖按〗緵，音宗。布帛在二尺二寸的幅度之内以八十根经线为一緵。《史记·孝景本纪》：“令徒隶衣七緵布。”十緵布，仍属较粗的布。〕</font>或帛一匹。<font color="#1B5969">〔〖胡三省注〗帛，缯也。〕</font>予每念之，未尝不戚焉。今阨会已度，府帑虽未能充，略颇稍给。其以六月朔庚寅始，赋吏禄皆如制度。”<font color="#1B5969">〔〖胡三省注〗赋，布也，与也。〕</font>四辅、公卿、大夫、士下至舆、僚，凡十五等。<font color="#1B5969">〔〖胡三省注〗《左传》曰：人有十等：王臣公，公臣大夫，大夫臣士，士臣皂，皂臣舆，舆臣隶，隶臣僚，僚臣仆，仆臣台。今莽自四辅以下分为十五等。〕</font>僚禄一岁六十六斛，稍以差增。上至四辅而为万斛云。莽又曰：“古者岁丰穰则充其礼，<font color="#1B5969">〔〖胡三省注〗师古曰：穰，音人掌翻，又音如羊翻。〕</font>有灾害则有所损，与百姓同忧喜也。其用上计时通计，天下幸无灾害者，太官膳羞备其品矣；即有灾害，以什率多少而损膳焉。<font color="#1B5969">〔〖胡三省注〗以十为率，视灾害所减多少而制分数。〕</font>自十一公、六司、六卿以下，<font color="#1B5969">〔〖胡三省注〗六司，即前所置六监也。〕</font>各分州郡、国邑保其灾害，<font color="#1B5969">〔〖胡三省注〗东岳，太师、立国将军，保东方三州、一部、二十五郡；南岳，太傅、前将军，保南方二州、一部、二十五郡；西岳，国师、宁始将军，保西方二州、二部、三十五郡；北岳，国将、卫将军，保北方二州、一部、二十五郡；大司马，保纳卿、言卿、仕卿、作卿、京尉、扶尉、兆队、右队、中部左洎前七部；大司徒，保乐卿、典卿、宗卿、秩卿、翼尉、光尉、左队、前队、中部、右部，有五郡；大司空，保予卿、虞卿、共卿、工卿、师尉、烈尉、祈队、后队、中部洎后十郡；及六司、六卿，皆随所属之公，保其灾害。〕</font>亦以十率多少而损其禄。郎、从官、中都官吏食禄都内之委者，<font color="#1B5969">〔〖胡三省注〗从，才用翻。委，於伪翻。委，积也。〕</font>以太官膳羞备损而为节。冀上下同心，劝进农业，安元元焉。”莽之制度烦碎如此，课计不可理，吏终不得禄，各因官职为奸，受取赇赂以自共给焉。<font color="#1B5969">〔〖胡三省注〗师古曰：共，读曰供。〕</font><br>
			<br>
			　　<font color="#1B5969">【译文】<br>
			<br>
			　　<b>王莽·天凤三年（丙子　公元16年）</b><br>
			<br>
			　　春季，二月乙酉日（疑误），发生地震，天降大雪，关东地区尤其厉害，雪深的地方有丈把深，竹子、柏树有的枯死了。大司空王邑上书，以地震为由，请求退休。王莽不准，说：“大地有震有动，震有害而动无害。《春秋》记载地震，《易经·系辞上传》只说地动，动的时候就张开，静的时候就合拢，万物由此发生。”王莽喜爱自我欺骗掩饰，都是此类。<br>
			<br>
			　　从前，王莽以厘订制度未完为由，上自公爵侯爵，下到小吏，全都停发俸禄。夏季，五月，王莽下诏书说：“我遭遇不幸的命运，灾难难避，国家财政开支不足，人民骚动，从公卿以下，一个月俸禄只有二匹较粗的布，或一匹丝帛。我每想到这件事，没有不忧愁的。现在困难时期已经过去，国库储备虽然还不充足，但已略微宽裕，将从六月朔（初一）庚寅开始，按照制度发给官吏俸禄。”四辅、公卿、大夫、士，下至舆、僚，共十五等。僚的俸禄每年六十六斛，按照等差逐渐上升，到四辅则是一万斛。王莽又下诏：“古时候，年岁丰收则俸禄增加，年岁歉收则俸禄减少，表示官吏与平民同喜同忧。现在，利用年终统计作为统一计算的根据，天下幸而没有灾害的时候，御厨房各种膳食全备。如有灾害，则以十为率，计算数量而减少膳食。十一位公爵、六司、六卿及以下，各分到若干州郡、封国，保护这些地区渡过灾害，也以十为率，计算受灾多少而削减俸禄。从京师仓库的储积粮里面领取俸禄的郎官、侍从官和京师官吏，以太官膳食的齐备或减少作为尺度。希望上下同心同德，鼓励、促进农业生产，安抚善良的老百姓。”王莽的制度如此琐碎，核算课计很难办理，官吏到底还是领不到俸禄，于是纷纷利用自己的职权干坏事，靠收受贿赂来解决自己的费用开支。<br>
			<br>
			　　【原文】</font><br>
			<br>
			　　戊辰，长平馆西岸崩，壅泾水不流，毁而北行。<font color="#1B5969">〔〖胡三省注〗长平馆，即长平观，在泾水之南原。泾水东南流入渭，为岸所壅，故毁而北行。〕</font>群臣上寿，以为《河图》所谓“以土填水”，<font color="#1B5969">〔〖胡三省注〗师古曰：填，读与镇同。〕</font>匈奴灭亡之祥也。莽乃遣并州牧宋弘、游击都尉任萌等将兵击匈奴，至边上屯。<br>
			<br>
			　　秋，七月，辛酉，霸城门灾。<font color="#1B5969">〔〖胡三省注〗黄图：霸城门，长安城东出南头第一门，亦曰青门。〕</font><br>
			<br>
			　　戊子晦，日有食之。大赦天下。<br>
			<br>
			　　平蛮将军冯茂击句町，<font color="#1B5969">〔〖胡三省注〗句町，音劬挺。〕</font>士卒疾疫死者什六七，赋敛民财什取五，益州虚耗而不克；征还，下狱死。冬，更遣宁始将军廉丹与庸部牧史熊，<font color="#1B5969">〔〖胡三省注〗孟康曰：莽改益州为庸部。余按莽置州牧、部监，州自是州，部自是部。今史熊为庸部牧，则又若州、部牧为一。〕</font>大发天水、陇西骑士，广汉、巴、蜀、犍为吏民十万人、转输者合二十万人击之。始至，颇斩首数千；其后军粮前后不相及，士卒饥疫。莽征丹、熊，丹、熊愿益调度，必克乃还，复大赋敛。就都大尹冯英不肯给，<font color="#1B5969">〔〖胡三省注〗莽于蜀郡广都县置就都大尹。〕</font>上言：“自西南夷反叛以来，积且十年，郡县距击不已。续用冯茂，苟施一切之政，僰道以南，<font color="#1B5969">〔〖胡三省注〗《地理志》，僰道县，属犍为郡。〕</font>山险高深，茂多敺众远居，<font color="#1B5969">〔〖胡三省注〗敺，与驱同。〕</font>费以亿计，吏士罹毒气死者什七。今丹、熊惧于自诡，期会调发诸郡兵谷，复訾民取其什四，<font color="#1B5969">〔〖胡三省注〗师古曰：发人訾财，十取其四也。訾，与赀同。〕</font>空破梁州，功终不遂。<font color="#1B5969">〔〖胡三省注〗莽改益州曰梁州。师古曰：遂，成也。《尔雅》注：梁州，以西方金气刚强，强，梁也。〕</font>宜罢兵屯田，明设购赏。”莽怒，免英官；后颇觉寤，曰：“英亦未可厚非。”复以英为长沙连率。粤巂蛮夷任贵亦杀太守枚根，<font color="#1B5969">〔〖胡三省注〗巂，音髓。任，音壬。师古曰：枚根者，太守之姓名。〕</font>自立为邛谷王。<br>
			<br>
			　　<font color="#1B5969">【译文】<br>
			<br>
			　　戊辰（初九），长平馆西岸坍塌，把泾河水流阻塞，河水决口向北流去。群臣向王莽祝贺，认为这就是《河图》所说的“用土去镇服水”，是匈奴灭亡的好兆头。于是王莽派遣并州牧宋弘和游击都尉任萌等人统率军队进击匈奴，到达边境驻扎下来。<br>
			<br>
			　　秋季，七月辛酉日（疑误），霸城门发生火灾。<br>
			<br>
			　　戊子晦（疑误）出现日食。大赦天下。<br>
			<br>
			　　平蛮将军冯茂攻打句町，士兵因瘟疫而死亡的有十分之六七，征收百姓财物，十中取五，弄得益州民穷财尽，而战斗却没有取得胜利，王莽把他调回来关进监狱，冯茂死于狱中。冬季，王莽再派宁始将军廉丹与庸部牧史熊，大举征发天水、陇西骑兵，广汉、巴郡、蜀郡、犍为等郡官员丁壮十万人，加上负责粮秣运输的共计二十万人，发动攻击。刚到达时，斩杀敌人数千。后来军粮供应不上，士兵饥饿，又染上瘟疫。王莽征召廉丹、史熊回京师。廉丹、史熊要求增加支援，表示一定要战胜句町才班师还朝。于是，捐税更重了。就都大尹冯英不肯给，奏报说：“自从西南夷叛变以来，前后差不多十年了，郡县地方军民进行抗击没有停止过。接着任用冯茂，苟且推行不顾后果的政策。僰道县以南地区，山势险峻深邃，冯茂把许多百姓赶到远地居住，费用以亿计，官兵遭受毒气而死亡的达到十分之七。现在廉丹和史熊对于自己保证的规定期限感到害怕，限期征集调发各郡的士兵和粮食，又搜索民间财物，拿走了民财的十分之四，弄得梁州地区民穷财尽，战功到底还是不能够完成。应该停止战斗，派军队驻守并开垦耕种田地，公开设置封赏，召诱夷人。”王莽大怒，免掉了冯英的官职。后来有所觉悟，说道：“冯英也不便深加责怪。”又任命冯英作长沙郡连率。粤巂郡蛮夷酋长任贵，也杀害了太守枚根，自立为邛谷之王。<br>
			<br>
			　　【原文】</font><br>
			<br>
			　　翟义党王孙庆捕得，莽使太医、尚方与巧屠共刳剥之，<font color="#1B5969">〔〖胡三省注〗师古曰：刳，剖也，音口胡翻。〕</font>量度五臧，<font color="#1B5969">〔〖胡三省注〗五脏，心、肺、肝、脾、肾也。《周礼》有九藏。注曰：正藏五，又有胃、旁胱、大肠、小肠。疏曰：正藏五者，肺、脾、心、肝、肾。又有胃、旁胱、大肠、小肠者，此乃六府中取此四者以益五藏，为九藏也。六府：胃、小肠、大肠、旁胱、胆、三焦。以其受盛，故谓之为府；亦有藏称，故入九藏之数。然六府取此四者，按黄帝八十一《难经》说：胃为水谷之府，小肠为受盛之府，大肠为行道之府，旁胱为精液之府。气之所生，下气象天，故放写而不实，实不满，若然，则正府也，故入九藏。其余，胆者清净之府，三焦为孤府，非正府，故不入九藏。师古曰：度，音大各翻。臧，读曰臟（脏）。〕</font>以竹筵导其脉，知所终始，云可以治病。<font color="#1B5969">〔〖胡三省注〗师古曰：筳，竹挺也，音庭。按医书，脉有三部、六经。心部在左手寸口，属手少阴经，与小肠、手太阳经合。肝部在左手关上，属足厥阴经，与胆、足少阳经合。肾部在左手尺中，属足少阴经，与膀胱、足太阳经合。肺部在右手寸口，属手太阴经，与大肠、手阳明经合。脾部在右手关上，属足太阴经，与胃、足阳明经合。右肾在右手尺中，属手厥阴心包经，与三焦、手少阳经合。手少阴之脉，起于心中，出属心系，下膈，络小肠；其支者从心系上侠咽系、目系，其直者复从心系却上肺，出腋下，下循臑内后廉，行太阴，心主之，后下肘内廉，循臂内后廉，抵掌后兑骨之端，入掌内廉，循小指之内，出其端。手太阳之脉，起于小指之端，循手外侧上腕，出踝中，直上，循臂骨下廉，出肩解，绕肩胛，交肩上，入缺盆，络心，循咽，下膈，抵胃，属小肠；其支别者，从缺盆循颈，上颊，至目，兑眦，却入耳中；其支者，别颊上&#19132;，抵鼻，至目内眦。足厥阴之脉，起于大指聚毛之际，上循足跗上廉，去内踝一寸，上踝八寸，交出太阴之后，上膕内廉，循股，入阴毛中，环阴器，抵小腹，侠胃，属肝，络胆，上贯膈，布脇、肋，循喉咙之后，上入颃顙，连目系，上出额，与督脉会于巅；其支从目系下颊里，环唇内；其支复从肝贯膈，上注肺。足少阳之脉，起于目兑眦上，抵头角下耳后，循颈行。手少阳之脉，前至肩上，却交出少阳之后，入缺盆；其支别者从耳中出，走耳前，至目兑眦后；其支别者，自兑眦下大迎，合手少阳，于&#19132;下，交颊车，下颈，合缺盆，下胸中，贯膈，络肝，属胆，循脇里，出气街，绕发际，横入髀厌中；直者从缺盆下腋，循胸过季脇下，合髀厌中，以下循髀太阳出膝外廉下，外辅骨之前，直下抵绝骨之端，下出外踝之前，循足跗上，入小指、次指之间；其支者从跗上入大指，循歧骨出其端，还贯入爪甲，出三毛。足少阴之脉，起于小指之下，斜趣足心，出然谷之下，循内踝之后，别入跟中，上腨内，出膕内廉，上股内后廉，贯脊，属肾，络膀胱；其直者从肾上贯肝、膈，入肺中，循喉咙，侠舌本；其支从肺出，络心，注胸中。足太阳之脉，起于目内眦，上额，交巅上；其支别者，从巅至耳上角，其直行者，从巅入络脑，还出，别下项，循肩膊内，侠脊，抵腰中，入循膂，络肾，属膀胱；其支别者，从腰中下贯臀，入膕中；其支别者，从膊左内右，别下贯胛，侠脊内，过髀枢，循髀外后廉，下合膕中，下贯腨内，出外踝之后，循京骨，至小指外端。手太阴之脉，起于中焦，下络大肠，还循胃口，上膈，属肺；从肺系横出腋下，下循臑肉，行少阴，心主之，前下肘中，循臂内上骨下廉，入寸口上鱼，循鱼际出大指之端；其支者从腕后直出次指内廉，出其端。手阳明之脉，起于大指、次指之端，循指上廉，出合谷，两肩之间，上入两筋之中，循臂上廉，入肘外廉，循臑内前廉，上肩，出髃肩之前廉，上出柱骨之会上，下入缺盆，络肺，下膈，属大肠；其支者从缺盆上颈，贯颊，下入齿缝中，还出，侠口，交人中左之右，右之左，上侠鼻孔。足太阴之脉，起于大指之端，循指内侧白肉际，过窍骨后上内踝前廉，上臑肉，循&#19410;骨后交出厥阴之前，上循膝股内前廉，入腹，属脾，络肾，上膈，侠咽，连舌本，散舌下；其支复从胃别上膈，注心中。足阳明之脉，起于鼻交頞中，下循鼻外，入上齿中，还出，侠口，环唇，下交承浆，却循颐后下廉，出大迎，承颊车，上耳前，过客主，入循发际，至额颅；其支者，从人迎前，下人迎，循喉咙，入缺盆，下膈，属胃，络脾；其直行者，从缺盆下乳内廉下，侠脐，入气充中；其支者起胃下口，循腹里，下至气充而合，以下髀关，抵伏兔下，入膝膑中，下循&#19410;外廉，下足跗，入中指内间；其支者下膝三寸，而别以下入大指间，出其端。手厥阴之脉，起于胸中，出属心包，下膈，历络三焦；其支者循胸出脇，下腋三寸，上抵腋下，下循臑内，行太阴、少阴之间，入肘内，行两筋之间，入掌中，循中指，出其端。手少阴之脉，起于小指、次指之端，上出次指之间，循出表腕，出臂外两骨之间，上贯肘，循臑内，上肩，交出足少阳之后，入缺盆，交膻中，散络心包，下膈，遍属三焦；其支者从膻中上出缺盆，上项，侠耳后，直出，上耳上角以屈，下颊至&#19132;；其支者从耳后入耳中，却出，至目兑眦。师古曰：云可以治病者，以知血脉之原，则尽攻疗之道也。〕</font><br>
			<br>
			　　是岁，遣大使五威将王骏、西域都护李崇、戊己校尉郭钦出西域。诸国皆郊迎，送兵谷。骏欲袭击之，焉耆诈降而聚兵自备，骏等将莎车、龟兹兵七千余人分为数部，<font color="#1B5969">〔〖胡三省注〗将，即亮翻；下同。莎，素何翻。龟兹，音丘慈。〕</font>命郭钦及佐帅何封别将居后。骏等入焉耆，焉耆伏兵要遮骏，及姑墨、封犂、危须国兵为反间，<font color="#1B5969">〔〖胡三省注〗姑墨国王治南城，去长安八千一百五十里。“封犂”，《汉书》作“尉犂”。要，一遥翻。
			〕</font>还共袭骏等，皆杀之。钦、封后至焉耆，焉耆兵未还，钦袭击，杀其老弱，从车师还入塞。莽拜钦为填外将军，<font color="#1B5969">〔〖胡三省注〗师古曰：填，音竹刃翻。〕</font>封劋胡子；<font color="#1B5969">〔〖胡三省注〗师古曰：劋，绝也，音子小翻。〕</font>何封为集胡男。李崇收余士，还保龟兹。<font color="#1B5969">〔〖胡三省注〗龟兹，音丘慈。〕</font>及莽败，崇没，西域遂绝。<br>
			<br>
			　　<font color="#1B5969">【译文】<br>
			<br>
			　　翟义的党羽王孙庆被捉，王莽命太医、药剂师和高明的屠手一道解剖他，测量五脏，用竹签贯通他的经脉，弄清来龙去脉，说是可以用来治疗疾病。<br>
			<br>
			　　本年，新朝派特使五威将王骏、西域都护李崇和戊已校尉郭钦出使西域，各国都到郊外迎接并供应民夫和粮秣。王骏想要袭击他们，焉耆假装投降，却秘密集结部队防备。王骏等率领莎车、龟兹的军队七千余人分作数队，命令郭钦和佐帅何封另率一支军队作为后卫。王骏等进入焉耆，焉耆伏兵突起，拦截袭击王骏。而姑墨、封犂、危须等国军队叛变，回兵同向王骏等发动攻击，把王骏等人全部斩杀。郭钦、何封稍后抵达焉耆，焉耆军队还没有返回，郭钦发动袭击，屠杀老弱，取道车师入塞回国。王莽任命郭钦当填外将军，封为劋胡子，封何封为集胡男。李崇收集残余部队，退保龟兹。等到王莽败亡，李崇去世，西域于是跟中国隔绝。<br>
			<br>
			　　【原文】</font><br>
			<br>
			　　<b>王莽·天凤四年（丁丑　公元17年）</b><br>
			<br>
			　　夏，六月，莽更授诸侯王茅土于明堂，亲设文石之平，陈菁茅四色之土，<font color="#1B5969">〔〖胡三省注〗师古曰：《尚书·禹贡》，包匭菁茅，儒者以为菁，菜名也；茅，三脊茅也。而莽此言以菁茅为一物，则是谓善茅为菁茅也。土有五色，而此云四者，中央之土不以封也。春秋大传曰：天子之国有泰社，东方青，南方赤，西方白，北方黑，上方黄。故将封于东方者取青土，封于南者取赤土，封于西者取白土，封于北者取黑土，各取其方土，裹以白茅，封以为社，此始受封于天子者也。此之谓主土；主土者，立社以奉之也。菁，音精。〕</font>告于岱宗、泰社、后土、先祖、先妣以班授之。莽好空言，慕古法，多封爵人，性实吝啬，托以地理未定，故且先赋茅土，用慰喜封者。<br>
			<br>
			　　秋，八月，莽亲之南郊，铸作威斗，以五石铜为之，<font color="#1B5969">〔〖胡三省注〗李奇曰：以五色药石及铜为之。苏林曰：以五色铜鑛治之。师古曰：李说是也，若今作鍮石之为。〕</font>若北斗，长二尺五寸，欲以厌胜众兵。<font color="#1B5969">〔〖胡三省注〗师古曰：厌，音一叶翻。〖按〗厌胜，即以诅咒或镇物来赢胜。〕</font>既成，令司命负之，莽出在前，入在御旁。<br>
			<br>
			　　<font color="#1B5969">【译文】<br>
			<br>
			　　<b>王莽·天凤四年（丁丑　公元17年）</b><br>
			<br>
			　　夏季六月间，王莽重新在明堂把象征封国的茅草与泥土授予诸侯王，亲自设置有文采的石制几案，陈列菁茅和四色泥土，祭告泰山、国家宗社、后土和先代的祖父祖母，然后进行封授。王莽喜好说空话，羡慕古代的制度，多给人赐封爵位，为人却实在吝啬小气，托辞土地规划没有确定，所以权且先授予象征封国的茅土，用来安慰喜欢封爵的人。<br>
			<br>
			　　秋季八月，王莽亲自到京师南郊，铸作威斗。威斗是用铜掺进五色石子铸成的，形状象北斗，长二尺五寸，想要以此来诅咒战胜各地兵马。威斗铸成了，让司命扛着它，王莽外出置于前头，王莽进宫就放在旁边。<br>
			<br>
			　　【原文】</font><br>
			<br>
			　　莽置羲和命士，以督五均、六筦。<font color="#1B5969">〔〖胡三省注〗盐，一也。酒，二也。铁，三也。名山、大泽四也。五均、赊贷，五也。铁布、铜冶，六也。〕</font>郡有数人，皆用富贾为之，<font color="#1B5969">〔〖胡三省注〗贾，音古。〕</font>乘传求利，交错天下。因与郡县通奸，多张空簿，<font color="#1B5969">〔〖胡三省注〗师古曰：簿，计簿也，音步户翻。〕</font>府藏不实，百姓愈病。是岁，莽复下诏申明六筦，每一筦为设科条防禁，犯者罪至死。奸吏猾民并侵，众庶各不安生，又一切调上公以下诸有奴婢者，率一口出钱三千六百，天下愈愁。纳言冯常以六筦谏，莽大怒，免常官。法令烦苛，民摇手触禁，不得耕桑，繇役烦剧，<font color="#1B5969">〔〖胡三省注〗师古曰：繇，读曰傜。〕</font>而枯旱、蝗虫相因，狱讼不决。吏用苛暴立威，旁缘莽禁，<font color="#1B5969">〔〖胡三省注〗师古曰：旁，依也，音步浪翻。〕</font>侵刻小民，富者不能自别，<font color="#1B5969">〔〖胡三省注〗别，彼列翻。〖按〗另本作“保”。〕</font>贫者无以自存，于是并起为盗贼，依阻山泽，吏不能禽而覆蔽之，浸淫日广。<font color="#1B5969">〔〖胡三省注〗覆，敷救翻。师古曰：浸淫，犹渐染也。余谓此以水为谕，渐浸而至于淫溢也。〕</font>临淮瓜田仪等依阻会稽长州；<font color="#1B5969">〔〖胡三省注〗服虔曰：姓瓜田，名仪。师古曰：长州，即枚乘所云长州之宛。余谓今苏州长洲县即其地。会，工外翻。〕</font>琅邪吕母聚党数千人，杀海曲宰，入海中为盗，<font color="#1B5969">〔〖胡三省注〗莽改县令长曰宰。初，吕母子为县吏，为宰所冤杀；母散家财，以酤酒买弓弩，阴厚贫少年，得百余人，遂攻海曲县，杀其宰以祭子墓。《地理志》，海曲县属琅邪郡。贤曰：故城在密州莒县东。〕</font>其众浸多，至万数。荆州饥馑，民众入野泽，掘凫茈而食之，<font color="#1B5969">〔〖胡三省注〗荆州部南阳、南郡、桂阳、武陵、零陵、江夏等郡。《尔雅》曰：芍，凫茈。郭璞曰：生下田中，苗似龙鬚而细，根如指；根黑色，可食。茈，音才支翻。芍，音胡了翻。〕</font>更相侵夺。新市人王匡、王凤为平理诤讼，<font color="#1B5969">〔〖胡三省注〗《地理志》，新市县属江夏郡。为，于伪翻。诤，与争同。晋王沈《释时论》：阘茸勇敢于饕诤。叶韵平声。古字多假借用也。〕</font>遂推为渠帅，众数百人。<font color="#1B5969">〔〖胡三省注〗孔安国曰：渠，大也。帅，所类翻。〕</font>于是诸亡命者南阳马武、颍川王常、成丹等，皆往从之。共攻离乡聚，臧于绿林山中，<font color="#1B5969">〔〖胡三省注〗贤曰：离乡聚，谓诸乡聚离散。去城郭远者，大曰乡，小曰聚。前书曰：收合离乡，置大城中，即其义也。绿林山，在今荆州当阳县东北。余按《郡国志》，新市侯国有离乡聚、绿林山。则以离乡为聚名。聚，才喻翻。臧，古藏字。〕</font>数月间至七八千人。又有南郡张霸、江夏羊牧等与王匡俱起，众皆万人。莽遣使者即赦盗贼，<font color="#1B5969">〔〖胡三省注〗即，就也；就其相聚为盗处而赦之也。〕</font>还言：“盗贼解辄复合，问其故，皆曰：‘愁法禁烦苛，不得举手，力作所得，不足以给贡税；闭门自守，又坐邻伍铸钱挟铜，奸吏因以愁民。’民穷，悉起为盗贼。”莽大怒，免之。其或顺指言“民骄黠当诛”及言“时运适然，且灭不久”，莽说，辄迁官。<font color="#1B5969">〔〖胡三省注〗说，读曰悦。〕</font><br>
			<br>
			　　<font color="#1B5969">【译文】<br>
			<br>
			　　王莽设置羲和命士，督促实行管理财政的五均、六管制度。每郡有几个名额，都由富豪、大商人担任。这些官员乘坐驿车，谋求奸利，往来全国。乘机与郡县官吏勾结，设立假帐。国库未能充实，而百姓更加穷苦。本年，王莽再下诏，重申肯定六管。每一项管理制度下达，总要为它设置条规禁令，违犯的人罪重的甚至处死。奸猾之徒与贪官污吏同时侵害百姓，百姓不得平安。此外，上公及以下有奴婢的人一律交税金，每一奴婢要缴纳三千六百钱，天下愈发愁苦。纳言冯常就六管制度进行规劝，王莽大怒，把冯常免职。新朝的法令，琐碎苛刻，百姓动辄触犯禁网，农民没有时间耕田种桑，徭役繁重。而旱灾、蝗虫灾接连发生，诉讼和监狱中在押的囚犯长久不能结案。官吏用残暴的手段建立威严，利用王莽的禁令侵占民间财产。富人不能保护自己的财产，穷人不能活命。于是，无论贫富都当起强盗。他们依靠高山大泽的险阻，官吏无法制服，只好蒙蔽上级，以致盗贼渐渐地越来越多。临淮瓜田仪盘据会稽郡长州，琅邪吕母聚集党羽几千人，诛杀海曲县宰，乘船入海，当起海盗，人数越来越多，有一万左右。荆州发生大饥馑，百姓逃入山野沼泽，挖掘荸荠而食，互相攻击争夺。新市人王匡、王凤出面为大家评理，排解纠纷，于是被推做首领，拥有数百人。这时亡命客南阳马武、颍川王常、成丹等，都来投奔。他们一同攻击距城市较远的村落，藏在绿林山中，数月之间，集结到七八千人。又有南郡张霸、江夏羊牧等，与王匡同时崛起，都有一万人之众。王莽派出使者，到当地赦免这些强盗。使者回京之后，奏称：“强盗们解散之后，不久就又聚合，问他们原因，都说：‘忧愁法令既多又苛刻，动辄犯法。努力劳动所得到的报酬，还不够缴纳捐税。就是闭门自守，又往往因邻居私自铸钱或携带铜，要连坐入狱，贪官污吏，逼人欲死。’百姓走投无路，便都起来做盗贼。”王莽大怒，免其官职。有人顺着王莽的意思，说：“小民猖狂刁猾，应该诛杀。”或者说：“这只是偶然的时运，不久将会消灭。”王莽高兴，便升其官职。<br>
			<br>
			　　【原文】</font><br>
			<br>
			　　<b>王莽·天凤五年（戊寅　公元18年）</b><br>
			<br>
			　　春，正月，朔，北军南门灾。<font color="#1B5969">〔〖胡三省注〗北军垒门之南出者也。〕</font><br>
			<br>
			　　以大司马司允费兴为荆州牧；见，问到部方略，<font color="#1B5969">〔〖胡三省注〗引见而问其方略也。〕</font>兴对曰：“荆、扬之民，率依阻山泽，以渔采为业。<font color="#1B5969">〔〖胡三省注〗师古曰：渔，谓捕鱼也。采，谓采取蔬果之属。〕</font>间者国张六筦，税山泽，妨夺民之利，连年久旱，百姓饥穷，故为盗贼。兴到部，欲令明晓告盗贼归田里，假贷犁牛、种食，<font color="#1B5969">〔〖胡三省注〗种，章勇翻。〕</font>阔其租赋，<font color="#1B5969">〔〖胡三省注〗师古曰：阔，宽也。〕</font>冀可以解释安集。”莽怒，免兴官。<br>
			<br>
			　　天下吏以不得俸禄，并为奸利，郡尹、县宰家累千金。莽乃考始建国二年胡虏猾夏以来，诸军吏及缘边吏大夫以上为奸利增产致富者，收其家所有财产五分之四以助边急。<font color="#1B5969">〔〖胡三省注〗助边费之急也。〕</font>公府士驰传天下，考覆贪饕，<font color="#1B5969">〔〖胡三省注〗师古曰：饕，音土高翻。〕</font>关吏告其将，奴婢告其主，冀以禁奸，而奸愈甚。<br>
			<br>
			　　莽孙功崇公宗坐自画容貌，被服天子衣冠，刻三印，发觉，自杀。<font color="#1B5969">〔〖胡三省注〗莽传：功崇公国于谷城郡。三印，一曰“维祉冠，存已夏，处南山，臧薄冰”，二曰“肃圣宝继”，三曰“德封昌图”。被，皮义翻。〕</font>宗姊妨为卫将军王兴夫人，坐祝诅姑、杀婢以绝口，与兴皆自杀。<font color="#1B5969">〔〖按〗祝诅：祝告鬼神，使加祸于别人，即诅咒。〕</font><br>
			<br>
			　　<font color="#1B5969">【译文】<br>
			<br>
			　　<b>王莽·天凤五年（戊寅　公元18年）</b><br>
			<br>
			　　春季，正月初一，北军南营门失火。<br>
			<br>
			　　王莽任命大司马司允费兴作荆州牧，接见并询问他到任后的施政方案，费兴回答说：“荆州、扬州的百姓大都依靠山林湖沼，以捕捞、樵采为业。前一段时间，国家推行六管制度，征收山林湖沼税，损害、剥夺了百姓的利益，加上连年久旱，百姓饥饿穷困，所以沦为盗贼。我到任后，想要明令晓喻盗贼返回家园，贷放农具、耕牛、种子、粮食，减免他们的赋税，希望可以解散、安抚他们。”王莽大怒，免掉了费兴的官职。<br>
			<br>
			　　全国的官吏因为得不到俸禄，纷纷去牟取非法利益，郡尹、县宰家里积累上千斤黄金。王莽于是检查始建国二年匈奴扰乱中国以来，所有军官和边境官吏大夫以上牟取非法利益增加产业发了财的，没收他们家中所有财产的五分之四，用来资助边防急需。各公府官吏乘坐驿站快车跑遍全国，审查贪污案件，动员官吏告发他们的上级，奴婢告发他们的主人，希望用这样的办法来禁止奸邪，可是奸邪却越加厉害。<br>
			<br>
			　　王莽的孙子功崇公王宗由于给自己画了一幅像，穿着天子的衣服，戴着天子的冠冕，刻了三枚印章，被发觉，王宗自杀。王宗的姐姐王妨是卫将军王兴的夫人，因诅咒小姑子、杀死婢女灭口获罪，<font color="#1B5969">〔〖按〗原译文作“被指控祈祷鬼神给她婆母降灾祸，为了灭口而杀死婢女，”。古人偶有称婆母为“姑”者，颇有地方性，并非汉朝通例。〕</font>与王兴都自杀了。<br>
			<br>
			　　【原文】</font><br>
			<br>
			　　是岁，扬雄卒。初，成帝之世，雄为郎，给事黄门，与莽及刘秀并列；哀帝之初，又与董贤同官。莽、贤为三公，权倾人主，所荐莫不拔擢，而雄三世不徙官。及莽篡位，雄以耆老久次，转为大夫。恬于势利，<font color="#1B5969">〔〖胡三省注〗师古曰：恬，安也。〕</font>好古乐道，欲以文章成名于后世，乃作《大玄》以综天、地、人之道；<font color="#1B5969">〔〖胡三省注〗桓谭曰：扬雄作玄书，以为：玄者，天也，道也，言圣贤制法作事，皆引天道以为本统，而因附属万类，王政、人事、法度。故伏羲氏谓之易，老子谓之道，孔子谓之元，扬雄谓之玄。玄经三篇，以纪天、地、人之道，立三体，有上、中、下，如《禹贡》之陈三品，三三而九，因以九九八十一，故为八十一卦。以四为数，数从一至四，重累变易，竟八十一而遍，不可增损，以三十五蓍揲之。玄经五千余言，而传十二篇。〕</font>又见诸子各以其智舛驰，<font color="#1B5969">〔〖胡三省注〗师古曰：舛，相背。〕</font>大抵诋訾圣人，即为怪迂、析辩诡辞以挠世事，<font color="#1B5969">〔〖胡三省注〗师古曰：大抵，大归也。诋，訾毁也。迂，远也。析，分也。诡，异也。言诸子之书，大归皆非毁周、孔之教，为巧辩异辞以挠乱时政也。訾，音紫。迂，音于。〕</font>虽小辩，终破大道而惑众，使溺于所闻而不自知其非也，故人时有问雄者，常用法应之，号曰《法言》。用心于内，不求于外，于时人皆忽之；<font color="#1B5969">〔〖胡三省注〗师古曰：忽，谓轻也。〕</font>唯刘秀及范逡敬焉，而桓谭以为绝伦，<font color="#1B5969">〔〖胡三省注〗师古曰：无比类。〕</font>钜鹿侯芭师事焉。<font color="#1B5969">〔〖胡三省注〗服虔曰：芭，音葩。〕</font>大司空王邑、纳言严尤闻雄死，谓桓谭曰：“子常称扬雄书，岂能传于后世乎？”谭曰：“必传，顾君与谭不及见也。凡人贱近而贵远，亲见扬子云禄位容貌不能动人，<font color="#1B5969">〔〖胡三省注〗扬雄字子云。〕</font>故轻其书。昔老聃著虚无之言两篇，<font color="#1B5969">〔〖胡三省注〗师古曰：谓《道德经》也。〕</font>薄仁义，非礼学，然后好之者尚以为过于《五经》，自汉文、景之君及司马迁皆有是言。今扬子之书文义至深，而论不诡于圣人，<font color="#1B5969">〔〖胡三省注〗师古曰：诡，违也。圣人，谓周公、孔子。〕</font>则必度越诸子矣！”<br>
			<br>
			　　<font color="#1B5969">【译文】<br>
			<br>
			　　本年，杨雄去世。最初，汉成帝刘骜时，杨雄当郎官，在黄门服务，与王莽、刘秀一起当官。哀帝刘欣初年，又与董贤同官。王莽、董贤后来当了三公高官，权力超越皇帝，所推荐保举的人，没有不升迁的。可是，杨雄经历了三代皇帝，仍是原官。到王莽篡夺皇位，杨雄才以受尊敬的老前辈的资格，擢升为大夫。杨雄对势利看得很淡，爱好古代的典章制度，喜欢儒家学派的道理，打算用文章使自己留名于后代，于是撰写《太玄》一书，讨论天地人三方面的综合关系。杨雄看到其他学派的学说，各用智慧的语言，与儒家背道而驰，大多诋毁訾骂儒家学派的圣人，荒唐怪异，巧言诡辩，以扰乱时政。虽然都是小节小目，但最终破坏儒家学派的大道理而迷惑众人，使众人信奉他们，却不知道错误何在。所以当时常常有人向杨雄提出问题，杨雄总是用合乎礼法的言论回答，收集成书，称为《法言》。只求内省，不向外宣扬，因而当时人都忽略了杨雄。而只有刘秀与范逡尊敬他，而桓谭则认为他无以伦比，钜鹿人侯芭拜他为师。大司空王邑、纳言严尤听说杨雄去世，问桓谭说：“您常称道杨雄的著作，难道能留传后世吗？”桓谭回答：“一定能留传，只是您与我都看不到了。大凡人之常情，对眼前的看得轻贱，而把遥远的看得贵重。大家亲眼看到杨雄的俸禄、地位、容貌，没有一项动人之处，所以瞧不起他的著作。从前，李耳把他的虚无思想写成文章两篇，贬低仁义，抨击礼学，然而后来喜欢它的人，还认为它的价值超过儒家的《五经》，从汉文帝、汉景帝等君王到司马迁，都有这种言论。而今杨雄著作的文字含义十分深刻，而所发议论又不违背儒家学派的圣人，那么将来一定会超越诸子了！”<br>
			<br>
			　　【原文】</font><br>
			<br>
			　　琅邪樊崇起兵于莒，<font color="#1B5969">〔〖胡三省注〗莒县，班志属城阳国，《续汉志》属琅邪国。邪，音耶。〕</font>众百余人，转入太山。群盗以崇勇猛，皆附之，一岁间至万余人。崇同郡人逢安、<font color="#1B5969">〔〖胡三省注〗贤曰：逢，音庞。〕</font>东海人徐宣、谢禄、杨音各起兵，合数万人，复引从崇。共还攻莒，不能下，转掠青、徐间。又有东海刁子都，<font color="#1B5969">〔〖胡三省注〗“刁”，一作“力”。《姓谱》：力，黄帝佐力牧之后。汉有力子都。〕</font>亦起兵钞击徐、兗。莽遣使者发郡国兵击之，不能克。<br>
			<br>
			　　乌累单于死，弟左贤王舆立，为呼都而尸道皋若鞮单于。舆既立，贪利赏赐，遣大且渠奢与伊墨居次云女弟之子醯椟王，<font color="#1B5969">〔〖胡三省注〗且，子余翻。师古曰：椟，音读。〕</font>俱奉献至长安。莽遣和亲侯歙与奢等俱至制虏塞下，与云及须卜当会；因以兵迫胁云、当，将至长安。云、当小男从塞下得脱，归匈奴。当至长安，莽拜为须卜单于，欲出大兵以辅立之，兵调度亦不合。而匈奴愈怒，并入北边为寇。<br>
			<br>
			　　<font color="#1B5969">【译文】<br>
			<br>
			　　琅邪樊崇在莒城聚众起兵，有一百多人，辗转进入泰山。盗贼们因樊崇勇猛，纷纷归附。一年之间，集结到一万余人。樊崇的同郡人逄安，东海人徐宣、谢禄、杨音，也分别起兵，总共有数万人之多，又带着部下跟随樊崇，并一同回军进攻莒城，未能攻下。他们就在青州、徐州一带流窜，抢掠。又有东海人刁子都，也起兵，在徐州、兖州一带抢劫掠夺。王莽派遣使者征调各郡、各封国军队进击，未能取胜。<br>
			<br>
			　　匈奴乌累若鞮单于栾提咸去世，他的弟弟左贤王栾提舆继位，为呼都而尸道皋若鞮单于。栾提舆继位后，贪图赏赐，派大且渠奢与伊墨居次栾提云的妹妹的儿子醯椟王，同到长安进贡。王莽派和亲侯王歙与奢等一同到制虏塞下，与栾提云、须卜当会面。并趁机用兵逼迫、威胁栾提云、须卜当，送至长安。二人的小儿子从塞下得以逃脱，回归匈奴。须卜当到长安，王莽封他须卜单于，打算出动大军，帮助他在匈奴即位，然而大军一时无法集结。而匈奴对新朝更加恼怒，纷纷侵入北方边境掳掠抢劫。<br>
			<br>
			　　【原文】</font><br>
			<br>
			　　<b>王莽·天凤六年（己卯　公元19年）</b><br>
			<br>
			　　春，莽见盗贼多，乃令太史推三万六千岁历纪，六岁一改元，布天下。下书自言“己当如黄帝仙升天”，欲以诳耀百姓，销解盗贼。众皆笑之。<br>
			<br>
			　　初献《新乐》于明堂、太庙。<font color="#1B5969">〔〖胡三省注〗新乐，莽所作也。〕</font><br>
			<br>
			　　更始将军廉丹击益州，不能克。<font color="#1B5969">〔〖胡三省注〗丹盖自宁始将军迁更始将军。更，工衡翻。〕</font>益州夷栋蚕、若豆等起兵杀郡守，越巂夷人大牟亦叛，杀略吏人。<font color="#1B5969">〔〖胡三省注〗按《后汉书》，栋蚕、若豆，益州夷两种也。大牟，越巂姑复县夷人。巂，音髓。〕</font>莽召丹还，更遣大司马护军郭兴、庸部牧李曅<font color="#1B5969">〔〖按〗曅，同晔。光绪本为避讳，而缺笔划“丨”。〕</font>击蛮夷若豆等、太傅羲叔士孙喜清洁江湖之盗贼。<font color="#1B5969">〔〖胡三省注〗莽以太傅主夏，故置羲叔官。士孙，复姓。《姓谱》：汉平陵士孙张为博士，明梁丘易。〕</font>而匈奴寇边甚，莽乃大募天下丁男及死罪囚、吏民奴，名曰猪突、豨勇，以为锐卒。<font color="#1B5969">〔〖胡三省注〗服虔曰：猪性触突人，故以为谕。师古曰：东方人名豕曰豨；一曰：豨，豕走也；音许岂翻。〕</font>一切税天下吏民，訾三十取一，<font color="#1B5969">〔〖胡三省注〗訾，与赀同。〕</font>缣帛皆输长安。令公卿以下至郡县黄绶皆保养军马，<font color="#1B5969">〔〖胡三省注〗《续汉志》：四百石、三百石、二百石，黄绶。师古曰：保者，不许其死伤。〕</font>多少各以秩为差，吏尽复以与民。<font color="#1B5969">〔〖胡三省注〗师古曰：转令百姓养之。〕</font>又博募有奇技术可以攻匈奴者，将待以不次之位，言便宜者以万数。或言能度水不用舟楫，<font color="#1B5969">〔〖胡三省注〗师古曰：楫，所以刺舟也。〕</font>连马接骑，济百万师。或言不持斗粮，服食药物，三军不饥。或言能飞，一日千里，可窥匈奴。莽辄试之，取大鸟翮为两翼，<font color="#1B5969">〔〖胡三省注〗师古曰：羽本曰翮，音胡隔翻。〕</font>头与身皆著毛，通引环纽，飞数百步堕。莽知其不可用，苟欲获其名，皆拜为理军，赐以车马，待发。<br>
			<br>
			　　初，莽之欲诱迎须卜当也，大司马严尤谏曰：“当在匈奴右部，兵不侵边，单于动静辄语中国，此方面之大助也。于今迎当置长安槁街，一胡人耳，不如在匈奴有益。”莽不听。既得当，欲遣尤与廉丹击匈奴，皆赐姓征氏，号二征将军，令诛单于舆而立当代之。出车城西横厩，未发。尤素有智略，非莽攻伐四夷，数谏不从，及当出，廷议，尤固言：“匈奴可且以为后，先忧山东盗贼。”莽大怒，策免尤。<br>
			<br>
			　　<font color="#1B5969">【译文】<br>
			<br>
			　　<b>王莽·天凤六年（己卯　公元19年）</b><br>
			<br>
			　　春季，王莽发现全国盗贼很多，于是命令太史推算出三万六千年的日历。下令每隔六年改换一次年号，布告天下。又下诏书：“我会跟黄帝一样成仙升天”，想以此对百姓欺骗和夸耀，使盗贼瓦解。众人都觉得可笑。<br>
			<br>
			　　王莽第一次把《新乐》呈献于明堂、太庙。<br>
			<br>
			　　更始将军廉丹攻打益州郡，不能取胜。益州郡夷人栋蚕、若豆等起兵，击杀郡守。越巂郡夷人大牟也叛变了，屠杀官吏平民，并侵占他们的财产。王莽召廉丹回来，改派大司马护军郭兴、庸部牧李去攻打蛮夷若豆等部落，派太傅羲叔士孙喜去平定江湖的盗贼。同时匈奴侵犯边境很厉害，王莽便大规模招集全国的壮丁以及死刑罪犯和官吏、平民的家奴，起名叫猪突、豨勇，把他们作为精锐的士兵。向全国一切官吏和平民征税，抽取财产三十分之一，绸绢都运送到长安。命令公卿及以下直到郡县佩带黄色绶带的官吏都要保养军马，马匹的多少根据各人的官秩规定等级，而官吏都把这个负担转嫁给老百姓。又广泛招集有奇巧技术可以用来攻打匈奴的人才，打算越级提升他们。于是上言建议者有万人左右，有的说能够不用舟船桨楫渡过江河，连接马匹，可以渡过百万军队；有的说不要携带一斗粮食，只要服食药物，军队可以不饥饿；还有的说能够飞行，一天飞行一千里，可以去侦察匈奴。王莽就进行试验，那个人拿大鸟的羽毛做成两扇翅膀，头上和身上都附上羽毛，翅膀用扣环纽带操纵，飞行几百步就掉下来了。王莽知道他们不能起作用，但硬要博取珍惜人才的名声，将他们都任命作理军，赏赐车马，等侍出发。<br>
			<br>
			　　最初，王莽想要引诱须卜当，大司马严尤规劝道：“须卜当在匈奴右部，他的军队没有侵犯过边境，总是把单于的消息告诉我们，这是一个方面的巨大帮助。现在迎接须卜当并安置到长安槁街，就不过是一个胡人罢了，不如让他留在匈奴有益。”王莽没有听从。已经把须卜当弄来了，想要派遣严尤和廉丹攻打匈奴，都给赐姓征氏，称为二征将军，命令他们诛杀单于栾提舆而立须卜当去代替他。兵车出发到长安城西马圈，没有起行。严尤一向具有智谋和才干，反对王莽攻打四方蛮夷各族，屡次规劝王莽而没有被听从。等到将要出兵时，朝廷进行讨论，严尤坚决说：“匈奴可以权且放在后面，首先要忧虑山东地区的盗贼。”王莽怒火万丈，下策书把严尤免职。<br>
			<br>
			　　【原文】</font><br>
			<br>
			　　大司空议曹史代郡范升<font color="#1B5969">〔〖胡三省注〗汉公府诸曹，有掾、有史、有属，皆公自辟置。〕</font>奏记王邑曰：“升闻子以人不间于其父母为孝，臣以下不非其君上为忠。<font color="#1B5969">〔〖胡三省注〗贤曰：《论语》，孔子曰：孝哉闵子骞，人不间于其父母之言！间，非也。言子骞之孝化其父母，言人无非之者。忠臣事君，有过即谏，在下无有非其君者，是忠臣也。〕</font>今众人咸称朝圣，皆曰公明。盖明者无不见，圣者无不闻。今天下之事，昭昭于日月，震震于雷霆，而朝云不见，公云不闻，则元元焉所呼天！<font color="#1B5969">〔〖胡三省注〗元元，民也；良善之民。师古曰：元元，善意也。焉，于虔翻。〕</font>公以为是而不言，则过小矣；知而从令，则过大矣。二者于公无可以免，宜乎天下归怨于公矣。朝以远者不服为至念，升以近者不悦为重忧。<font color="#1B5969">〔〖胡三省注〗远者不服，谓四夷也。近者不悦，谓人心不便于莽之法令也。〕</font>今动与时戾，事与道反，驰骛覆车之辙，踵循败事之后，后出益可怪，晚发愈可惧耳。方春岁首而动发远役，藜藿不充，田荒不耕，谷价腾跃，斛至数千，吏民陷于汤火之中，非国家之民也。如此，则胡、貊守阙，青、徐之寇在于帷帐矣。<font color="#1B5969">〔〖胡三省注〗谓京辅之民亦将为变也。〕</font>升有一言，可以解天下倒县，<font color="#1B5969">〔〖胡三省注〗县（縣），读曰悬（懸）。〕</font>免元元之急；不可书传，愿蒙引见，极陈所怀。”邑不听。<br>
			<br>
			　　<font color="#1B5969">【译文】<br>
			<br>
			　　大司空议曹史代郡人范升向大司空王邑提出签呈：“我听说，作儿子的，不离间父母之间的感情，才称为孝子；作臣子的，不诋毁君王，才称为忠臣。而今，大家异口同声，歌颂皇上神圣，赞扬阁下英明。然而，英明的意思是无所不见，神圣的意思是无所不闻。而今天下的大事，比日月在天上还要明显，比雷霆万钧还要震撼。然而，皇上说没看见，阁下说听不到。那么善良的百姓，去哪里呼唤苍天？阁下误认为措施是对的而不开口，这样过失还小；认为是错的而奉命执行，那么过失就大了。两者之中，你一定居于一项，就怪不得天下所有的怨恨都集中到您身上。皇上认为远方不服从是最大的忧虑，我却认为国内百姓的不满才值得特别担心。现在的举动不合时宜，所决定的事跟常理相反。在翻车的道路上奔驰，在失败的轨迹上步步跟进，往后降临的灾祸将更加可怪，爆发得越晚就越是可怕。而今，正逢一年开始的春季，却征调壮丁到远方服役，粗劣的饭菜都不够吃，田地荒芜，无人耕种，粮谷价格猛涨，一斛竟高达数千钱，官吏和百姓陷于水深火热之中，将不再做国家的人民。不久，胡人、貊人就要来把守宫阙，而青州、徐州的强盗匪徒就要进入帷帐了。我有一番话，可以解除天下倒悬的痛苦，免除民众的窘迫，不可以用文字表达，请求引见，愿毫无保留地陈述我心中的想法。”王邑不予理会。<br>
			<br>
			　　【原文】</font><br>
			<br>
			　　翼平连率田况奏郡县訾民不实，<font color="#1B5969">〔〖胡三省注〗《地理志》：北海寿光县，莽曰翼平。师古曰：言举百姓訾财，不以实数。率，所类翻。訾，与赀同。〕</font>莽复三十取一。以况忠言忧国，进爵为伯，赐钱二百万，众庶皆詈之。青、徐民多弃乡里流亡，老弱死道路，壮者入贼中。<br>
			<br>
			　　夙夜连率韩博<font color="#1B5969">〔〖胡三省注〗《地理志》：东莱不夜县，莽曰夙夜。〕</font>上言：“有奇士，长丈，大十围，来至臣府，曰欲奋击胡虏，自谓巨毋霸，出于蓬莱东南五城西北昭如海濒，<font color="#1B5969">〔〖胡三省注〗师古曰：昭如，海名。濒，厓也。《神仙家言》，蓬莱有五城、十二楼。〕</font>轺车不能载，三马不能胜。即日以大车四马，建虎旗，载霸诣阙。霸卧则枕鼓，以铁箸食，此皇天所以辅新室也。愿陛下作大甲、高车、贲育之衣，遣大将一人与虎贲百人<font color="#1B5969">〔〖胡三省注〗贲，音奔。〕</font>迎之于道。京师门户不容者，开高大之，以示百蛮，镇安天下。”博意欲以风莽，<font color="#1B5969">〔〖胡三省注〗以莽字巨君，讽言毋得篡盗而霸。风，读曰讽。〕</font>莽闻，恶之；留霸在所新丰，<font color="#1B5969">〔〖胡三省注〗师古曰：在所谓其见到之处。〕</font>更其姓曰巨母氏，谓因文母太后而霸王符也。<font color="#1B5969">〔〖胡三省注〗师古曰：莽字巨君，若言文母出此人，而使我致霸王。更，音古衡翻。〕</font>征博，下狱，以非所宜言，弃市。<br>
			<br>
			　　关东饥旱连年，刁子都等党众浸多，至六七万。<br>
			<br>
			　　<font color="#1B5969">【译文】<br>
			<br>
			　　翼平郡连率田况奏报，郡县对民间财产估计不实，王莽按三十分之一又征税一次。他认为田况说话忠实，关心国家，把他的爵位提升为伯爵，赏赐钱二百万。广大民众都咒骂田况。青州和徐州很多百姓抛弃家园流亡，老弱者死于路上，强壮者加入盗贼。<br>
			<br>
			　　夙夜连率韩博奏报说：“有个奇士，身高一丈，体大十围，来到我的府中，说想要奋力去攻打匈奴。自称名叫巨毋霸，生长在蓬莱东南五城西北的昭如海边，小车装不下，三匹马拖不动。我当天用大车套四马，竖立虎旗，装载巨毋霸前来京城。巨毋霸睡觉就枕在鼓上，用铁筷子吃饭，这是上天派来辅佐新朝的！希望陛下准备一领特大的铠甲，一辆高车，一套古代勇士孟贲、夏育穿的衣服，派遣大将一人和虎贲武士一百人到路上来迎接他。京师的门户不能够容纳他的，把它们开高些、开大些。以此向各蛮族显示，可以镇慑安定天下。”韩博是想以此来讥讽王莽。王莽听到了，痛恨韩博，让巨毋霸留在他所到达的新丰县，更改他的姓氏为巨母，意思是说，因文母太后而出现此人，这是使自己成为霸王的符命。征召韩博，关进监狱，以出言不当为由，将其处死。<br>
			<br>
			　　函谷关以东连年饥馑、大旱，刁子都等党羽部众渐多，达六七万人。<br>
			<br>
			　　【原文】</font><br>
			<br>
			　　<b>王莽·地皇元年（庚辰　公元20年）</b><br>
			<br>
			　　春，正月，乙未，赦天下。改元曰地皇，从三万六千岁历号也。<br>
			<br>
			　　莽下书曰；“方出军行师，敢有趋讙犯法者辄论斩，毋须时！”<font color="#1B5969">〔〖胡三省注〗师古曰：趋讙，谓趋走而讙哗也。须，待也。讙，许元翻。〕</font>于是春、夏斩人都市，百姓震惧，道路以目。<font color="#1B5969">〔〖胡三省注〗韦昭曰：不敢发言，以目相眄而已。〕</font><br>
			<br>
			　　莽见四方盗贼多，复欲厌之，又下书曰：“予之皇初祖考黄帝定天下，将兵为上将军，内设大将，外置大司马五人，大将军至士吏凡七十三万八千九百人，士千三百五十万人。予受符命之文，稽前人，将条备焉。”于是置前、后、左、右、中大司马之位，赐诸州牧至县宰皆有大将军、偏、裨、校尉之号焉。<font color="#1B5969">〔〖胡三省注〗州牧为大将军；卒正、连率、大尹为偏将军；属令、长为裨将军；县宰为校尉。〕</font>乘传使者经历郡国，日且十辈，仓无见谷以给；<font color="#1B5969">〔〖胡三省注〗师古曰：见，谓见在也。传，知恋翻。见，贤遍翻。〕</font>传车马不能足，赋取道中车马，<font color="#1B5969">〔〖胡三省注〗师古曰：于道中行者，即执取之以充事也。〕</font>取办于民。<br>
			<br>
			　　<font color="#1B5969">【译文】<br>
			<br>
			　　<b>王莽·地皇元年（庚辰　公元20年）</b><br>
			<br>
			　　春季，正月乙未日（疑误），大赦天下，根据三万六千年日历，改年号为“地皇”。<br>
			<br>
			　　王莽下文告说：“正当出兵行军的时候，敢有奔跑吵闹触犯法律的，就判处杀头，不要等到行刑季节！”于是春季、夏季都在都市里杀人，百姓震恐，路上相见只有以目示意，不敢交谈。<br>
			<br>
			　　王莽看见四方盗贼很多，又想进行压制，再次下文告说：“我的皇初祖黄帝平定天下，自己统率军队担任大将军，内设大将，外设大司马五人，从大将军至士官共七十三万八千九百人，兵士一千三百五十万人。我接受符命的文辞，取法古人，将一一设置起来。”于是设置前大司马、后大司马、左大司马、右大司马、中大司马的职位，各州牧至县宰都赐予大将军、偏将军、裨将军、校尉的称号。乘坐驿站传车的使者经过各郡国，每天将近十批，仓库里没有现存的粮食供给，驾传车的马匹不够，就取于民间，征用路上的车马。<br>
			<br>
			　　【原文】</font><br>
			<br>
			　　秋，七月，大风毁王路堂。<font color="#1B5969">〔〖胡三省注〗莽改未央宫前殿曰王路堂。服虔曰：如言路寝也。路，大也。〕</font>莽下书曰：“乃壬午餔时，有烈风雷雨发屋折木之变，<font color="#1B5969">〔〖胡三省注〗餔，食也。餔时，食时也。或曰：餔，即晡时；日加申为晡。师古曰：烈风，烈暴之风。折，而设翻。〕</font>予甚恐焉；伏念一旬，迷乃解矣。<font color="#1B5969">〔〖胡三省注〗师古曰：先言烈风雷雨，后言迷乃解矣，盖取舜烈风雷雨弗迷以为言也。〕</font>昔符命文立安为新迁王，临国洛阳，为统义阳王，议者皆曰：‘临国洛阳为统，谓据土中为新室统也，宜为皇太子。’自此后，临久病，虽瘳不平。<font color="#1B5969">〔〖胡三省注〗言疾虽有瘳，不能平复如其初也。〕</font>临有兄而称太子，名不正。惟即位以来，阴阳未和，谷稼鲜耗，<font color="#1B5969">〔〖胡三省注〗师古曰：鲜，少也。耗，减也。鲜，音先践翻。〕</font>蛮夷猾夏，<font color="#1B5969">〔〖胡三省注〗夏，户雅翻。〕</font>寇贼奸宄，人民征营，无所错手足。<font color="#1B5969">〔〖胡三省注〗师古曰：征营，惶恐不自安之意也。错，七故翻。〕</font>深惟厥咎，在名不正焉。其立安为新迁王，<font color="#1B5969">〔〖胡三省注〗服虔曰：安，莽第三子也。迁（遷），音仙（僊）。莽改汝南新蔡曰新迁。师古曰：迁（遷），犹仙（僊）耳，不劳假借音。〕</font>临为统义阳王。”<br>
			<br>
			　　莽又下书曰：“宝黄厮赤。<font color="#1B5969">〔〖胡三省注〗服虔曰：以黄为宝，自用其行气也。廝赤，廝役贱者皆衣赤，贱汉行也。廝，音斯。〕</font>其令郎从官皆衣绛。”<br>
			<br>
			　　望气为数者多言有土功象；九月，甲申，莽起九庙于长安城南，<font color="#1B5969">〔〖胡三省注〗九庙，祖庙五，亲庙四。〕</font>黄帝庙方四十丈，高十七丈，余庙半之，制度甚盛。博征天下工匠及吏民以义入钱谷助作者，骆驿道路；<font color="#1B5969">〔〖胡三省注〗师古曰：骆驿，言不绝。〕</font>穷极百工之巧；功费数百余万，卒徒死者万数。<br>
			<br>
			　　是月，大雨六十余日。<br>
			<br>
			　　<font color="#1B5969">【译文】<br>
			<br>
			　　秋季，七月，大风损毁了王路堂。王莽下文告说：“壬午（疑误）傍晚时，发生了暴风大雷雨毁坏房屋、摧折树木的变故，我对此非常恐惧。考虑十天，才解除了迷惑。从前符命文辞说要立王安为新迁王，让王临在洛阳建国，为统义阳王，大家都说：‘王临在洛阳建国为统义阳王，是说他据有全国的中心，是新朝的继承者，应当作皇太子。’从此以后，王临久病，后来虽然痊愈，但没有完全康复。王临有哥哥而称皇太子，名分不正。我登上皇位以来，阴阳不和，粮食减少，蛮族扰乱中国，盗贼奸邪捣乱，人民惶恐不安，不知道怎么办。深深地思考这些罪责，是由于名分不正。应当立王安为新迁王，立王临为统义阳王。”<br>
			<br>
			　　王莽又下文告说：“黄色宝贵，红色轻贱，应当让郎官、侍从官都穿着深红色的衣服。”<br>
			<br>
			　　很多观察云气的人都说出现了大兴土木的征象；九月甲申（疑误），王莽在长安城南兴建皇家九座祭庙。其中黄帝庙东西南北四方各长四十丈，高十七丈，其它祭庙只有黄帝庙的一半，规模十分宏伟。广泛征召全国工匠及捐助钱粮者，人马粮草在道路上络绎不断。九庙的设计与施工，都极尽各种工匠的持巧。支出数百万钱，而役夫丧生的有一万人左右。<font color="#1B5969">〔〖按〗望气，指察望潜在的气机、气色与征象，此为术士们自诩的所谓透见功能，译为“观察云气”不妥。〕</font><br>
			<br>
			　　从本月开始，倾盆大雨下了六十余日。<br>
			<br>
			　　【原文】</font><br>
			<br>
			　　钜鹿男子马适求等谋举燕、赵兵以诛莽。<font color="#1B5969">〔〖胡三省注〗师古曰：马适，姓也。求，名也。〕</font>大司空士王丹发觉，以闻。莽遣三公大夫逮治党与，连及郡国豪杰数千人，皆诛死。封丹为辅国侯。<br>
			<br>
			　　莽以私铸钱死及非沮宝货投四裔，<font color="#1B5969">〔〖胡三省注〗事见上卷始建国二年。沮，在吕翻。〕</font>犯法者多，不可胜行；乃更轻其法，私铸作泉布者与妻子没入为官奴婢，吏及比伍知而不举告，与同罪；非沮宝货，民罚作一岁，吏免官。<br>
			<br>
			　　太傅平晏死，以予虞唐尊为太傅。尊曰：“国虚民贫，咎在奢泰。”乃身短衣小褏，乘牝马，柴车，藉稾，以瓦器饮食，<font color="#1B5969">〔〖胡三省注〗师古曰：柴车，即栈车。藉槀，去蒲蒻也。褏，古袖字。余按汉氏之盛，乘牸牝者禁，不得会聚，至乡闾阡陌皆然。朝市之间，从可知矣。尊为上公而乘牝，亦以矫世也。〕</font>又以历遗公卿。出，见男女不异路者，尊自下车，以象刑赭幡污染其衣。<font color="#1B5969">〔〖胡三省注〗师古曰：赭幡，以赭汁渍巾幡。污，乌故翻。〕</font>莽闻而说之，<font color="#1B5969">〔〖胡三省注〗说，读曰悦。〕</font>下诏申敕公卿：“思与厥齐。”<font color="#1B5969">〔〖胡三省注〗师古曰：令与尊同此操行也。《论语》称孔子曰：见贤思齐，故莽云然。〕</font>封尊为平化侯。<br>
			<br>
			　　汝南郅恽明天文历数，以为汉必再受命，上书说莽曰：“上天垂戒，欲悟陛下，令就臣位。取之以天，还之以天，可谓知命矣！”莽大怒，系恽诏狱，逾冬，会赦得出。<br>
			<br>
			　　<font color="#1B5969">【译文】<br>
			<br>
			　　钜鹿郡男子马适求等人策划发动燕、赵等地的兵马来讨伐王莽，大司空的属吏王丹发觉后，将此事奏报。王莽派遣三公大夫去逮捕审讯马适求的党羽，牵连到各郡、各封国才能出众的人士几千人，都被处死。赐封王丹为辅国侯。<br>
			<br>
			　　王莽规定：凡是私自铸钱的处死，抨击败坏宝货的一律流放到四方遥远荒凉的地方。可是犯法的太多，多到无法执行。于是，把处罚减轻，私自铸钱的连同妻子儿女被收为官府的奴婢，官吏和邻居知道而不检举告发的同罪。散布谣言破坏钱币信誉的，平民罚做苦工一年，官吏免职。<br>
			<br>
			　　太傅平晏去世，任命予虞唐尊作太傅。唐尊说：“国家空虚，人民贫困，灾祸的根源在于奢侈过度。”于是身穿小袖短衣，乘坐母马拉的简陋车子，坐卧时用禾秆作衬垫，用瓦器作餐具，并将这些东西一一分赠给公卿。外出时，看到不分开走路的男女，唐尊自己下车，采用象征性的刑罚，拿红土水浸过的旗幡污染他们的衣服。王莽听到了，赞赏他的作法，下诏书告诫公卿：“希望你们同他一样。”赐封唐尊为平化侯。<br>
			<br>
			　　汝南人郅恽深明天文星象与历法，认为汉王朝一定复兴，上书劝说王莽：“上天所以发生异象，是在想使陛下觉悟，使你回到臣僚的位置上。取之于天，应该交还给天，才算是知道天命。”王莽大怒，逮捕郅恽，下入诏狱，过了冬天，逢到赦免，才从狱中出来。<br>
			<br>
			　　【原文】</font><br>
			<br>
			　　<b>王莽·地皇二年（辛巳　公元21年）</b><br>
			<br>
			　　春，正月，莽妻死，谥曰孝睦皇后。初，莽妻以莽数杀其子，<font color="#1B5969">〔〖胡三省注〗莽杀子获，见三十四卷哀帝建平二年，通鉴书于三十五卷元寿元年；杀子宇，见三十六卷平帝元始三年。〕</font>涕泣失明；莽令太子临居中养焉。莽妻旁侍者原碧，莽幸之，临亦通焉，恐事泄，谋共杀莽。临妻愔，国师公女，能为星，语临宫中且有白衣会。<font color="#1B5969">〔〖胡三省注〗晋书天文志：木与金合，为白衣之会。土与金合，亦为白衣之会。言宫中者，以所会之舍占而知之。语，牛倨翻。〕</font>临喜，以为所谋且成；后贬为统义阳王，出在外第，愈忧恐。会莽妻病困，临予书曰：<font color="#1B5969">〔〖胡三省注〗予，读曰与。〕</font>“上于子孙至严，前长孙、中孙年俱三十而死。<font color="#1B5969">〔〖胡三省注〗宇，字长孙；获，字中孙；获先死，安得俱年三十乎！长，知两翻。中，读曰仲。〕</font>今臣临复适三十，诚恐一旦不保中室，则不知死命所在！”<font color="#1B5969">〔〖胡三省注〗李奇曰：中室，临之母也。晋灼曰：长乐宫中殿也。师古曰：二说皆非也。临自言欲于室中自保全，不可得耳。复，扶又翻；下同。〕</font>莽候妻疾，见其书，大怒，疑临有恶意，不令得会丧。既葬，收原碧等考问，具服奸、谋杀状。莽欲秘之，使杀案事使者司命从事，埋狱中，<font color="#1B5969">〔〖胡三省注〗司命从事，司命之属官也。〕</font>家不知所在。赐临药，临不肯饮，自刺死。又诏国师公：“临本不知星，事从愔起。”愔亦自杀。<br>
			<br>
			　　是月，新迁王安病死。初，莽为侯就国时，<font color="#1B5969">〔〖胡三省注〗哀帝初，莽就国；元寿元年，召还京师。〕</font>幸侍者增秩、怀能，生子兴、匡，皆留新都国，以其不明故也。<font color="#1B5969">〔〖胡三省注〗师古曰：言侍者或与外人私通所生子，不可分明也。〕</font>及安死，莽乃以王车遣使者迎兴、匡，封兴为功修公，匡为功建公。<br>
			<br>
			　　<font color="#1B5969">【译文】<br>
			<br>
			　　<b>王莽·地皇二年（辛巳　公元21年）</b><br>
			<br>
			　　春季，正月，王莽的妻子去世，谥号为孝睦皇后。当初，王莽的妻子由于王莽几次杀死了她的儿子，哭瞎了眼睛。王莽让太子王临住在宫中照顾她。王莽奸淫了妻子身边的侍女原碧，后来王临也跟她通奸，恐怕事情泄漏，两个人便计划一同杀死王莽。王临的妻子刘愔，是国师公的女儿，会观察星象，告诉王临宫中将会有白衣之会。王临喜悦，以为自己计划的事会成功。后来被贬降作统义阳王，又被打发到外面的宅第居住，更加忧虑恐惧。当王莽的妻子病得厉害的时候，王临给她一封信说：“皇上对于子孙极为严厉，从前我的哥哥长孙和仲孙都是三十岁的年纪就死了。现在我又刚好三十岁，恐怕一旦母后有什么不幸，我就不知道会死在哪里！”王莽来探望妻子的病情，看见了那封信，大怒，怀疑王临有恶意，不让他参加丧礼。安葬结束逮捕原碧等审问，原碧完全承认了通奸、谋杀等情况。王莽想要掩盖这件事，派人杀死了奉命办案的司命及属官，尸体埋在狱中，死者家里都不知所在。赐给王临毒药，王临不肯喝，自杀而亡。王莽又命令国师公说：“王临本来不懂得星象，事情是从刘愔发端的。”刘愔也自杀了。<br>
			<br>
			　　本月，新迁王王安病故。当初，王莽为列侯去到封国的时候，宠爱侍女增秩、怀能，生下儿子王兴、王匡，都留在新都国，这是因为他们身份不明的缘故。等到王安死了，王莽才派遣使者用王车把王兴、王匡接来，封王兴为功公，王匡为功建公。<br>
			<br>
			　　【原文】</font><br>
			<br>
			　　卜者王况谓魏成大尹李焉曰<font color="#1B5969">〔〖胡三省注〗莽改魏郡曰魏成。〕</font>：“汉家当复兴，李氏为辅。”因为焉作谶书，合十余万言。事发，莽皆杀之。<br>
			<br>
			　　莽遣太师羲仲景尚、<font color="#1B5969">〔〖胡三省注〗莽以太师主春，其属置羲仲官。〕</font>更始将军护军王党<font color="#1B5969">〔〖胡三省注〗诸将军皆置护军。〕</font>将兵击青、徐贼，国师和仲曹放助郭兴击句町，<font color="#1B5969">〔〖胡三省注〗莽以国师主秋，故置和仲。句町，音劬挺。〕</font>皆不能克。军师放纵，百姓重困。<br>
			<br>
			　　莽又转天下谷帛诣西河、五原、朔方、渔阳，每一郡以百万数，欲以击匈奴。须卜当病死，莽以庶女妻其子后安公奢，<font color="#1B5969">〔〖胡三省注〗莽女捷，侍者开明所生也，以妻奢。李奇曰：奢，本为侯，莽以女妻之，故进爵为公。妻，七细翻。〕</font>所以尊宠之甚厚，终为欲出兵立之者。<font color="#1B5969">〔〖胡三省注〗师古曰：言为此计意不止。为，于伪翻；下同。〕</font>会莽败，云、奢亦死。<br>
			<br>
			　　秋，陨霜杀菽，关东大饥，蝗。<br>
			<br>
			　　莽既轻私铸钱之法，犯者愈众，及伍人相坐，没入为官奴婢。其男子槛车，女子步，以铁琐琅当其颈，传诣长安钟官以十万数。<font color="#1B5969">〔〖胡三省注〗师古曰：琅当，长琐也。钟官，主铸钱之官也。〕</font>到者易其夫妇。<font color="#1B5969">〔〖胡三省注〗师古曰：改相配匹，不依其旧也。〕</font>愁苦死者什六七。<br>
			<br>
			　　上谷储夏自请说瓜田仪降之。<font color="#1B5969">〔〖胡三省注〗储夏，人姓名。战国时，齐有储子。〕</font>仪未出而死，莽求其尸葬之，为起冢、祠室，谥曰瓜宁殇男。<font color="#1B5969">〔〖胡三省注〗此殇，非未成人之殇，强死者也。楚辞所谓国殇者。〕</font><br>
			<br>
			　　<font color="#1B5969">【译文】<br>
			<br>
			　　占卦先生王况对魏成大尹李焉说：“汉会复兴，姓李的人将当辅佐大臣。”遂替李焉编写谶书共有十多万字。事情败露，王莽把二人都杀了。<br>
			<br>
			　　王莽派遣太师羲仲景尚、更始将军护军王党，率领军队攻打青州和徐州的盗贼，国师和仲曹放帮助郭兴攻击句町，都不能够取胜。军队胡作非为，百姓更加困苦。<br>
			<br>
			　　王莽又转运全国的粮食、丝帛前往西河郡、五原郡、朔方郡和渔阳郡，每一郡以百万计，想要用去攻打匈奴。这时须卜当因病去世，王莽把他的庶女嫁给须卜当的儿子后安公须卜奢，因为最终要用武力送他回匈奴即位，所以对他尊荣宠爱都很深厚。当王莽败亡的时候，栾提云、须卜奢也在中原去世。<br>
			<br>
			　　秋季，严霜伤害豆类庄稼，函谷关以东发生大饥馑，蝗虫成灾。<br>
			<br>
			　　王莽减轻私自铸钱的处罚后，犯法的就更多了，加上邻居连坐，都被收作官府的奴婢。其中男子坐囚车，妇女步行，用铁锁链套住他们的脖子，前往铸钱的官府，以十万计。到达后拆散夫妻，另行改配，愁苦而死的十有六七。<br>
			<br>
			　　上谷人储夏自动请求去劝说瓜田仪归降。瓜田仪还没有出发就死了。王莽要来他的尸体进行安葬，给他修建坟墓和祠庙，赐谥号瓜宁殇男。<br>
			<br>
			　　【原文】</font><br>
			<br>
			　　闰月，丙辰，大赦。<br>
			<br>
			　　郎阳成修献符命，<font color="#1B5969">〔〖胡三省注〗姓阳成，名修，而官为郎也。〕</font>言继立民母；又曰：“黄帝以百二十女致神仙。”<font color="#1B5969">〔〖胡三省注〗汉儒言天子三夫人、九嫔、二十七世妇、八十一御妻，则亦百二十女。〕</font>莽于是遣中散大夫、谒者各四十五人，<font color="#1B5969">〔〖胡三省注〗百官志：中散大夫秩六百石。时属司中。〕</font>分行天下，博采乡里所高有淑女者上名。<br>
			<br>
			　　莽恶汉高庙神灵，遣虎贲武士入高庙，拔剑四面提击，<font color="#1B5969">〔〖胡三省注〗师古曰：谓梦见谴责。提，掷也，音徒计翻。〕</font>斧坏户牖，<font color="#1B5969">〔〖胡三省注〗师古曰：以斧斫坏之。坏，音怪。〕</font>桃汤、赭鞭鞭洒屋壁，<font color="#1B5969">〔〖胡三省注〗师古曰：桃汤洒之，赭鞭鞭之也。赭，赤也。〕</font>令轻车校尉居其中。<font color="#1B5969">〔〖胡三省注〗汉以虎贲校尉主轻车。此轻车校尉，莽所置也。〕</font><br>
			<br>
			　　是岁，南郡秦丰聚众且万人；平原女子迟昭平亦聚数千人在河阻中。<font color="#1B5969">〔〖胡三省注〗《姓谱》：迟，姓也，樊迟之后，以王父字为氏。一曰：古贤人迟任之后。〕</font>莽召问群臣禽贼方略，皆曰：“此天囚行尸，命在漏刻。”<font color="#1B5969">〔〖胡三省注〗言其得罪于天，死在须臾；其猖狂为盗，特尸行耳。〕</font>故左将军公孙禄征来与议，<font color="#1B5969">〔〖胡三省注〗师古曰：与，读曰豫。〕</font>禄曰：“太史令宗宣，典星历，候气变，以凶为吉，乱天文，误朝廷；太傅平化侯尊，饰虚伪以偷名位，贼夫人之子；国师嘉信公秀，<font color="#1B5969">〔〖胡三省注〗“信”，当作“新”。〕</font>颠倒《五经》，毁师法，令学士疑惑；明学男张邯、地理侯孙阳，造井田，使民弃土业；羲和鲁匡，设六筦以穷工商；说符侯崔发，阿谀取容，令下情不上通。宜诛此数子以慰天下！”又言：“匈奴不可攻，当与和亲。臣恐新室忧不在匈奴，而在封域之中也。”莽怒，使虎贲扶禄出，<font color="#1B5969">〔〖胡三省注〗禄之言则直矣，然以汉旧臣而与莽朝之议，出处语默，于义得乎！事君若龚胜者可也。〕</font>然颇采其言，左迁鲁匡为五原卒正，以百姓怨诽故也。六筦非匡所独造，莽厌众意而出之。<font color="#1B5969">〔〖胡三省注〗师古曰：厌，满也，音一艳翻。〕</font><br>
			<br>
			　　<font color="#1B5969">【译文】<br>
			<br>
			　　闰八月，丙辰（二十七日），大赦天下。<br>
			<br>
			　　郎官阳成进献符命，说应当再立皇后，又说：“黄帝靠着一百二十个女子成了神仙。”王莽于是派遣中散大夫和谒者各四十五人分别巡视全国，广泛选取被邻里所推崇的有淑女的人家，送上名册。<br>
			<br>
			　　王莽对汉高祖刘邦祭庙的神灵深为厌恶，派虎贲武士到刘邦祭庙，用武器四面掷击，用斧子砍坏门窗，用桃木汤浇洒墙壁，用土红色鞭子抽打墙壁，让轻车较尉住在里面。<br>
			<br>
			　　这一年，南郡人秦丰聚集部众将近一万人。平原郡女子迟昭平也在黄河之畔的险要地区聚集了几千人。王莽召集群臣询问捉拿盗贼的方略，群臣都说：“这些都是触犯天的罪犯，行走的死尸，活不多久了。”原左将军公孙禄应召来议事，他说：“太史令宗宣掌管星象历法，测候天气，把凶险的征象当作吉利的征象，扰乱天文，贻误朝廷。太傅、平化侯唐尊用虚伪的言行来窃取名誉地位，害了人家的子弟。国师、嘉信公刘秀颠倒《五经》，毁坏了经师的家法，造成学士思想混乱。明学男张邯和地理侯孙阳制作井田制，使得民众丧失土地产业。羲和鲁匡设立六管制度，使得手工业者和商人陷入走投无路的困境。说符侯崔发吹牛拍马来取悦讨好，弄得下情不能上达。应当处死这几个人来安慰天下！”又说：“匈奴不可以攻打，应当跟他们和亲。我恐怕新朝的忧患不在匈奴，而在国家内部。”王莽大怒，让虎贲武士搀扶公孙禄走了。然而采纳了他的一些意见，把鲁匡降职去作五原郡卒正，因为老百姓怨恨抨击鲁匡。六管制度并不是鲁匡一个人搞起来的，王莽为了满足众人的愿望而把他抛弃。<br>
			<br>
			　　【原文】</font><br>
			<br>
			　　初，四方皆以饥寒穷愁起为盗贼，稍稍群聚，常思岁熟得归乡里，众虽万数，不敢略有城邑，转掠求食，日阕而已。<font color="#1B5969">〔〖胡三省注〗师古曰：阕，尽也；随日而尽也。此言群盗攻剽所得，日给口体而已。阕，空穴翻。〕</font>诸长吏牧守皆自乱斗中兵而死，<font color="#1B5969">〔〖胡三省注〗师古曰：中，伤也，音竹仲翻。〕</font>贼非敢欲杀之也，而莽终不谕其故。<font color="#1B5969">〔〖胡三省注〗师古曰：不晓此意也。〕</font>是岁，荆州牧发奔命二万人讨绿林贼。贼帅王匡等相率迎击于云杜，<font color="#1B5969">〔〖胡三省注〗贤曰：云杜，县名，属江夏郡，故城在今复州沔阳县西北。杜佑曰：安州应城县，汉云杜县地。〕</font>大破牧军，杀数千人，尽获辎重。牧欲北归，马武等复遮击之，钩牧车屏泥，<font color="#1B5969">〔〖胡三省注〗屏泥，缇油饰之，在轼前。〕</font>刺杀其骖乘，然终不敢杀牧。贼遂攻拔竟陵，<font color="#1B5969">〔〖胡三省注〗贤曰：竟陵，县名，属江夏郡；故城在郢州长寿县南。〕</font>转击云杜、安陆，<font color="#1B5969">〔〖胡三省注〗贤曰：安陆县，属江夏郡；今安州县。〕</font>多略妇女，还入绿林中，至有五万余口，州郡不能制。又，大司马士按章豫州，<font color="#1B5969">〔〖胡三省注〗师古曰：有上章相告者，就而按治之。豫州部颍川、汝南、沛郡、梁国、鲁国。〕</font>为贼所获，贼送付县。士还，上书具言状。莽大怒，下狱，以为诬罔，因下书责七公曰：<font color="#1B5969">〔〖胡三省注〗七公，谓四辅、三公。〕</font>“夫吏者，理也。宣德明恩，以牧养民，仁之道也。抑强督奸，<font color="#1B5969">〔〖胡三省注〗师古曰：督，谓察视也。〕</font>捕诛盗贼，义之节也。今则不然。盗发不辄得，至成群党遮略乘传宰士。士得脱者又妄自言：‘我责数贼：“何故为是？”贼曰：“以贫穷故耳。”贼护出我。’今俗人议者率多若此。惟贫困饥寒犯法为非，大者群盗，小者偷穴，<font color="#1B5969">〔〖胡三省注〗师古曰：穴，谓穿墙为盗也。〕</font>不过二科；今乃结谋连党以千百数，是逆乱之大者，岂饥寒之谓邪！七公其严敕卿大夫、卒正、连率、庶尹，谨牧养善民，急捕殄盗贼！有不同心并力疾恶黠贼，而妄曰饥寒所为，辄捕系，请其罪！”<font color="#1B5969">〔〖胡三省注〗请治其罪也。〕</font>于是群下愈恐，莫敢言贼情者，州郡又不得擅发兵，贼由是遂不制。<font color="#1B5969">〔〖胡三省注〗言不可制也。〕</font><br>
			<br>
			　　<font color="#1B5969">【译文】<br>
			<br>
			　　起初，各地人民都由于饥寒贫苦才起来做盗贼，众人聚集在一起，时常盼望着年景好时能够返回家园。聚众虽然以万计，但不敢攻占城市，劫掠到食物，当天吃完而已。各县长官和州牧、郡太守都是自己乱斗被武器杀伤而死的，盗贼并不敢存心杀死他们，可是王莽始终不懂得这个道理。这一年，荆州牧动员称做奔命的部队二万人攻击绿林贼寇，贼寇首领王匡等率部众在云杜迎战，大破州府官军，杀数千人，把所有的军用物资全部掳获。荆州牧准备向北撤退，绿林将领马武等再予截击，钩住荆州牧车上挡泥的装饰板，刺杀在车上陪乘的人。然而，却始终不敢杀害州牧。贼寇于是攻陷竟陵，转而袭击云杜、安陆，大量掳掠妇女，退回绿林山中。此时已增加到五万余人，州郡官府已无法制止。此外，有个大司马的属吏到豫州办案，被盗贼俘虏了，盗贼把他送交县里。此人回来后，上书详细报告情况。王莽大怒，将其下狱，认为这是诬蔑欺骗。于是下文告责备四辅、三公道：“吏的意思就是管理。宣扬德政，彰明恩泽，去管教养育人民，这是仁政的原则。压制豪强，督察奸邪，逮捕诛杀盗贼，这是正义的节操。而今却不是这个样子。盗贼发生了，总是不能够逮捕，直到结成大帮大伙，拦劫乘坐传车的官吏。官吏脱了身的，又妄自说‘我曾谴责盗贼：“为什么干这种事？”回答说：“是因为贫穷的缘故。”盗贼还护送我出来。’现在庸俗的人谈论事情多是这样。想想看，由于贫困饥寒，犯法胡作非为，大的是一伙人去抢劫，小的是一个人去偷窃，不过这样两类。现在竟然谋划结党，人数以千百计算，这是大规模的叛乱，难道是饥寒可以解释得了的吗？四辅、三公应当严肃告诫卿大夫、卒正、连率和各庶尹，认真管教抚养善良的平民，迅速捉拿歼灭盗贼。如有人不同心合力，不憎恨狡猾的盗贼，而胡说他们是由于饥寒所迫才这样干的，就逮捕监禁，查办罪行！”于是官吏们更加惶恐，没有谁敢说盗贼的真实情况，州和郡又不能擅自调动军队，盗贼因此无法制服。<br>
			<br>
			　　【原文】</font><br>
			<br>
			　　唯翼平连率田况素果敢，发民年十八以上四万余人，授以库兵，与刻石为约。樊崇等闻之，不敢入界。况自劾奏，莽让况：“未赐虎符而擅发兵，此弄兵也，厥罪乏兴。<font color="#1B5969">〔〖胡三省注〗师古曰：擅发之罪，与乏军兴同科也。〕</font>以况自诡必禽灭贼，故且勿治。”后况自请出界击贼，所向皆破。莽以玺书令况领青、徐二州牧事，况上言：“盗贼始发，其原甚微，部吏、伍人所能禽也。<font color="#1B5969">〔〖胡三省注〗部吏，部盗贼之吏，郡贼曹、县游徼、乡亭长之类是也。师古曰：伍人，同伍之人，若今伍保者也。〕</font>咎在长吏不为意，县欺其郡，郡欺朝廷，实百言十，实千言百。朝廷忽略，不辄督责，遂至延蔓连州，<font color="#1B5969">〔〖胡三省注〗师古曰：延，音弋战翻。〕</font>乃遣将帅，多使者，传相监趣。<font color="#1B5969">〔〖胡三省注〗传，知恋翻。监，古衔翻。师古曰：趣，读曰促。〕</font>郡县力事上官，应塞诘对，<font color="#1B5969">〔〖胡三省注〗师古曰：力，勤也。塞，当也。塞，悉则翻。诘，去吉翻。〕</font>共酒食，具资用，以救断斩，<font color="#1B5969">〔〖胡三省注〗师古曰：交惧斩死之刑也。共，读曰供。断，丁管翻，又丁乱翻。〕</font>不暇复忧盗贼、治官事。将帅又不能躬率吏士，战则为贼所破，吏气浸伤，徒费百姓。前幸蒙赦令，贼欲解散，或反遮击，恐入山谷，转相告语。故郡县降贼皆更惊骇，恐见诈灭，因饥馑易动，旬日之间更十余万人，此盗贼所以多之故也。今洛阳以东，米石二千，窃见诏书欲遣太师、更始将军。二人爪牙重臣，多从人众，道上空竭，<font color="#1B5969">〔〖胡三省注〗言牢稟不给也。〕</font>少则无以威示远方。宜急选牧、尹以下，明其赏罚，收合离乡；小国无城郭者，<font color="#1B5969">〔〖胡三省注〗小国，诸列侯国也。〕</font>徙其老弱置大城中，积臧谷食，<font color="#1B5969">〔〖胡三省注〗臧，读曰藏。〕</font>并力固守。贼来攻城，则不能下；所过无食，势不得群聚。如此，招之必降，击之则灭。今空复多出将帅，郡县苦之，反甚于贼。宜尽征还乘传诸使者以休息郡县。委任臣况以二州盗贼，必平定之。”莽畏恶况，<font color="#1B5969">〔〖胡三省注〗畏恶其能也。恶，乌路翻。〕</font>阴为发代，<font color="#1B5969">〔〖胡三省注〗为，于伪翻。〕</font>遣使者赐况玺书。使者至，见况，因令代监其兵，遣况西诣长安，拜为师尉大夫。况去，齐地遂败。<br>
			<br>
			　　<font color="#1B5969">【译文】<br>
			<br>
			　　只有翼平郡连帅田况一向果断勇敢，他发动年龄在十八岁上以上的民众四万多人，发给他们库存的武器，把军令刻在石碑上向他们宣布。樊崇等听说了，不敢进入郡界。田况自动弹劾自己，王莽责备田况：“没有发给虎符而擅自调集军队，这是擅动干戈，这种罪过与耽误军事调动一样。因为你自己保证一定捉拿消灭盗贼，所以姑且不予处分。”后来田况自动请求越过郡界攻打盗贼，他所攻击的盗贼都被打败了。王莽用诏书命令田况代理青州和徐州两州牧的职务。田况奏报说：“盗贼刚起事，他们的基础很薄弱，当地的治安官吏和邻里相保的伍人就能捉拿得了。责任在于县府主要官吏不在意，县欺骗郡，郡欺骗朝廷，实际上有一百人，只说十人，实际上有一千人，只说一百人。朝廷忽略，不及时进行督察，给予责罚，终于发展到蔓延几州，才派遣将帅，多派出使者，层层督促。郡县忙着服事上司，应付责问检查，供给酒饭，准备物资和费用，来解救自己的死罪，没有工夫去忧虑盗贼和办理公事。将帅又不能亲自率领官兵去冲锋陷阵，一交战就被盗贼打败，士气逐渐低落，徒然耗费了老百姓的钱财。前次幸而得到了赦免的命令，盗贼打算解散，有人反而加以截击，他们惶恐地退入山谷，辗转相告，所以各郡县已经投降的盗贼都更加惊骇，害怕被欺骗和消灭，由于饥荒时期人心容易动摇，十来天的时间，又是十多万人，这就是盗贼所以众多的缘故。现在洛阳以东地区，米价每石值两千钱。我看见诏书，说要派遣太师和更始将军前来，他们两人是权威的武臣，一定会多带人员，沿途民穷财尽，将无法供给，而如果随从人员太少，则无法用来威震远方。应当迅速在州牧、大尹以下挑选官吏，明确规定对他们的赏罚，让他们收集分散的乡聚和没有城堡的小封国，把它们的老弱居民迁移安顿到大城里，储积粮食，合力坚守。盗贼来攻城，就不能攻下，所经过的地方没有粮食，势必不能群集。这样，招抚他们，他们就一定会投降，攻打他们，他们就一定会被消灭。如今白白地再多派出将帅，地方官民害怕他们，反而比害怕盗贼还厉害。应该把乘坐传车的各位使者全部召回，让郡县官民得到休息。陛下把平定两州盗贼的任务委托我，我一定能够平定。”王莽畏忌、厌恶田况，悄悄地派出了接替他的人，遣使者赐给田况盖了御玺的诏书。使者到达，会见了田况，于是命令由另外的人代替他监管部队。田况则随同使者西行，到了长安，任命他作师尉大夫。田况走了以后，齐地的局势便不可收拾了。<br>
			<br>
			　　【原文】</font><br>
			<br>
			　　<b>王莽·地皇三年（壬午　公元22年）</b><br>
			<br>
			　　春，正月，九庙成，纳神主。<font color="#1B5969">〔〖胡三省注〗木主也。〕</font>莽谒见，大驾乘六马，以五采毛为龙文衣，著角，长三尺。<font color="#1B5969">〔〖胡三省注〗师古曰：以被马上也。著，陟略翻。长，直亮翻。〕</font>又造华盖九重，<font color="#1B5969">〔〖胡三省注〗古今注曰：华盖，黄帝所作也。黄帝与蚩尤战于涿鹿之野，常有云气，金枝玉叶，因而作华盖。重，直龙翻。〕</font>高八丈一尺，载以四轮车。挽者皆呼“登仙”，莽出，令在前。百官窃言：“此似輀车，<font color="#1B5969">〔〖胡三省注〗輀，音而，丧车也。〕</font>非仙物也。”<br>
			<br>
			　　二月，樊崇等杀景尚。<font color="#1B5969">〔〖胡三省注〗景尚，去年所遣。〕</font><br>
			<br>
			　　关东人相食。<br>
			<br>
			<br>
			　　<font color="#1B5969">【译文】<br>
			<br>
			　　<b>王莽·地皇三年（壬午　公元22年）</b><br>
			<br>
			　　春季，正月，九庙建筑竣工，安放了神主。王莽去拜见，车队按照最高规格组成：他的乘车套着六匹马，每匹马都披着用五彩羽毛织成龙形图案的套子，头上装着角，有三尺长。又制造华丽的车盖九层，高八丈一尺，用四轮大车装载，拉车的人都呼喊“登仙”的口号。王莽外出时，让它走在前头。官吏们私下时说：“这象灵柩车，不是什么奉仙之物。”<br>
			<br>
			　　二月，樊崇等杀死了太师羲仲景尚。<br>
			<br>
			　　函谷关以东地区出现了人吃人的现象。<br>
			<br>
			　　【原文】</font><br>
			<br>
			　　夏，四月，遣太师王匡、更始将军廉丹东讨众贼。初，樊崇等众既寖盛，乃相与为约：“杀人者死，伤人者偿创。”其中最尊号三老，次从事，次卒史。<font color="#1B5969">〔〖胡三省注〗师古曰：言不为大号。余谓三老、从事、卒史皆郡县史也。崇等起于民伍，所识止此耳。其后党众日盛，气势日张，则攻长安，立盆子，非其初不为大号也。〕</font>及闻太师、更始将讨之，恐其众与莽兵乱，乃皆朱其眉以相识别，由是号曰赤眉。匡、丹合将锐士十馀万人，所过放纵。东方为之语曰：“宁逢赤眉，不逢太师！太师尚可，更始杀我！”卒如田况之言。<br>
			<br>
			　　莽又多遣大夫、谒者分教民煮草木为酪，<font color="#1B5969">〔〖胡三省注〗服虔曰：煮木實。或曰，如今餌朮之屬也。如淳曰：作杏酪之屬也。師古曰：如說是也。〕</font>酪不可食，重为烦费。<br>
			<br>
			　　绿林贼遇疾疫，死者且半，乃各分散引去。王常、成丹西入南郡，号“下江兵”；王匡、王凤、马武及其支党朱鲔、张卬等北入南阳，号“新市兵”。<font color="#1B5969">〔〖胡三省注〗郡國志，新市縣屬江夏郡。水經註：新市縣治杜城，屬竟陵郡。杜佑曰：漢新市縣故城，在郢州富水縣東北。〕</font>皆自称将军。莽遣司命大将军孙仁部豫州，纳言大将军严尤、秩宗大将军陈茂击荆州，<font color="#1B5969">〔〖胡三省注〗莽賜司卿及六卿號皆大將軍。〕</font>各从吏士百馀人，乘传到部募士。尤谓茂曰：“遣将不与兵符，必先请而后动，是犹绁韩卢而责之获也。”<font color="#1B5969">〔〖胡三省注〗師古曰：紲，繫也。韓盧，古韓國之名犬也。黑色曰盧。紲，音私列翻。〕</font><br>
			<br>
			　　蝗从东方来，飞蔽天。<br>
			<br>
			　　流民入关者数十万人，乃置养赡官禀食之，<font color="#1B5969">〔〖胡三省注〗師古曰：稟，給也，音彼甚翻。食，讀曰飤。〕</font>使者监领，与小吏共盗其禀，<font color="#1B5969">〔〖胡三省注〗師古曰：盜其稟者，盜所給之物。〕</font>饥死者什七八。先是，莽使中黄门王业领长安市买，贱取于民，民甚患之。业以省费为功，赐爵附城。莽闻城中饥馑，以问业。业曰：“皆流民也。”乃市所卖粱饭、肉羹，持入示莽曰：“居民食咸如此。”莽信之。<br>
			<br>
			　　<font color="#1B5969">【译文】<br>
			<br>
			　　夏季，四月，王莽派遣太师王匡、更始将军廉丹东征讨伐众盗贼。最初，樊崇等人的部众既然逐渐强盛，于是互相约定：“杀人的抵命，伤人的养创。”其中最尊贵的称号是三老，其次是从事，再其次是卒史。等到听说太师与更始将军率军前来讨伐他们，恐怕部众跟王莽军队在混战时难于辨别，于是下令都用朱砂涂抹双眉，以便互相认识辨别，因此号称赤眉。王匡、廉丹一起率领精兵十余万人，一路放任士兵，不加约束。东部地区为此出现民谣说：“宁遇赤眉，不遇太师！太师尚可，更始杀我！”确实象田况所说的一样。<br>
			<br>
			　　王莽又派遣很多大夫和谒者分别告诉百姓把草木熬成糊状食品。但这种糊状食品无法吃，反倒增加人力、物力的浪费。<br>
			<br>
			　　绿林盗贼遇到瘟疫，死亡的将近一半，于是分兵离开了绿林山。王常、成丹等向西进入南郡，称“下江兵”；王凤、王匡、马武及其部下朱鲔、张卬等向北进入南阳，称“新市兵”。他们都自称将军。王莽派遣司命大将军孔仁巡察豫州，派遣纳言大将军严尤和秩宗大将军陈茂攻打荆州，各随带官员一百多人，乘坐传车，到辖区招募士兵。严尤对陈茂说：“派出将领不发给兵符，遇事一定要先请示然后才能行动，这犹如牵着猎犬而要求它去捉野兽呢。”<br>
			<br>
			　　蝗虫从东方飞来，铺天盖地。<br>
			<br>
			　　流民进入函谷关的有几十万人，于是设置养赡官发粮食给他们吃，由使者监管。而使者却与小吏一起盗窃那些粮食，流民饿死的十有七八。在此以前，王莽指令中黄门王业管理长安市场的买卖，他压低价格向百姓收购物品，百姓以此为患。王业由于节省收购费用立了功，被赏赐附城的爵位。王莽听说城里发生了饥荒，向王业询问情况。王业说：“都是流民。”于是买些市场上的精米饭和肉汤，拿进宫给王莽看，说：“居民的食物都是这样。”王莽相信了他的话。<br>
			<br>
			　　【原文】</font><br>
			<br>
			　　秋，七月，新市贼王匡等进攻随。<font color="#1B5969">〔〖胡三省注〗贤曰：随县，属南阳郡；今随州县。〕</font>平林人陈牧、廖湛复聚众千余人，号“平林兵”，以应之。<font color="#1B5969">〔〖胡三省注〗《姓谱》：廖，周文王子伯廖之后。《风俗通》：古有廖叔安，《左传》作“飂”，盖其后也。《水经注》：章水南迳随郡平林县故城西，俗谓之将陂城，与新市接界。贤曰：廖，音力吊翻。平林，地名，在今随州随县东北。复，扶又翻。〕</font><br>
			<br>
			　　莽诏书让廉丹曰：“仓廪尽矣，府库空矣，可以怒矣，可以战矣！将军受国重任，不捐身于中野，无以报恩塞责！”丹惶恐，夜，召其掾冯衍，以书示之。衍因说丹曰：“张良以五世相韩，椎秦始皇博浪之中。<font color="#1B5969">〔〖胡三省注〗事见七卷秦始皇二十九年。说，轮芮翻。相，息亮翻。〕</font>将军之先，为汉信臣；<font color="#1B5969">〔〖胡三省注〗贤曰：廉褒，襄武人，宣帝时为后将军，即丹之先。〕</font>新室之兴，英俊不附。今海内溃乱，人怀汉德，甚于周人思召公也；<font color="#1B5969">〔〖胡三省注〗召公之教，明于南国，周人思之，为赋“甘棠”。召，音邵。〕</font>人所歌舞，天必从之。<font color="#1B5969">〔〖胡三省注〗贤曰：诗小雅曰：虽无德与女，式歌且舞。言汉氏之德，人歌舞之也。书曰：人之所欲，天必从之。〕</font>今方为将军计，莫若屯据大郡，镇抚吏士，砥厉其节，纳雄桀之士，询忠智之谋，兴社稷之利，除万人之害，则福禄流于无穷，功烈著于不灭。何与军覆于中原，身膏于草野，功败名丧，耻及先祖哉！”<font color="#1B5969">〔〖胡三省注〗师古曰：与，犹如也，丧，息浪翻。〕</font>丹不听。衍，左将军奉世曾孙也。<br>
			<br>
			　　冬，无盐索卢恢等举兵反城附贼，<font color="#1B5969">〔〖胡三省注〗师古曰：索卢，姓也。恢，名也。吕氏春秋：禽滑釐有门人索卢参。反城，据城以反也。一曰：反，音幡，今语贼犹曰幡城。索，音先各翻。余谓一说是。贤曰：无盐县，属东平郡；故城在今郓州须昌县之东。〕</font>廉丹、王匡攻拔之，斩首万余级。莽遣中郎将奉玺书劳丹、匡，进爵为公；封吏士有功者十余人。<br>
			<br>
			　　<font color="#1B5969">【译文】<br>
			<br>
			　　秋季，七月，新市盗贼王匡等进攻随县。平林人陈牧、廖湛又聚众一千余人，称“平林兵”，以响应新市兵的攻势。<br>
			<br>
			　　王莽下诏书责备廉丹说：“仓库粮食已尽，国库财物已空，真该愤怒，真该出战了。将军身受朝廷委托的重任，如果不捐躯于荒野之中，就无法报答朝廷的厚恩，尽到所负的重大责任。”廉丹慌恐，晚上，召来他的属官冯衍，把诏书拿给看。冯衍趁机对廉丹说：“张良因为五代都是韩国的相国，所以在博浪沙中用铁椎谋刺秦始皇。将军的先人是汉朝的诚实臣属，新朝兴起，天下英雄豪杰没有人心悦诚服。现在全国崩溃大乱，百姓怀念汉朝恩惠，超过周朝百姓对召公的思念。人们所歌颂的，上天定会追随。现在我为将军设计，不如把部众屯驻在一个大郡，安抚官员，磨炼他们的品质，延揽英雄豪杰之士，询问忠直智慧的谋略，为国家兴利，替万人除害。那么，你的福禄将保持无穷，功业将永垂青史。何必连同你的军队一齐在荒野中毁灭，使你的尸体跟草木同时腐烂，身败名裂，使祖先蒙耻？”廉丹拒绝接受。冯衍是汉朝左将军冯奉世的曾孙。<br>
			<br>
			　　冬季，无盐县索卢恢等人占据县城起兵造反，响应赤眉。廉丹和王匡攻陷无盐，斩杀一万余人。王莽派遣中郎将捧着加盖了御玺的诏书去慰劳廉丹和王匡，进封二人为公，赐封有功的官员十多人。<br>
			<br>
			　　【原文】</font><br>
			<br>
			　　赤眉别校董宪等众数万人在梁郡，<font color="#1B5969">〔〖胡三省注〗校，户教翻；下同。梁国，时除为郡。〕</font>王匡欲进击之。廉丹以为新拔城罢劳，<font color="#1B5969">〔〖胡三省注〗罢，读曰疲。〕</font>当且休士养威。匡不听，引兵独进，丹随之。合战成昌，<font color="#1B5969">〔〖胡三省注〗师古曰：成昌，地名也。余据《后汉书》，亦当在无盐县界。〕</font>兵败，匡走。丹使吏持其印、韨、节付匡曰：“小儿可走，吾不可！”遂止，战死。校尉汝云、王隆等二十余人别斗，<font color="#1B5969">〔〖胡三省注〗汝，姓也。《左传》：晋大夫女齐。陆德明曰：女，音汝。〕</font>闻之，皆曰：“廉公已死，吾谁为生！”驰奔贼，皆战死。国将哀章自请愿平山东，莽遣章驰东与太师匡并力。又遣大将军阳浚守敖仓；司徒王寻将十余万屯洛阳，镇南宫；大司马董忠养士习射中军北垒。<font color="#1B5969">〔〖胡三省注〗恐当作“北军中垒。”〕</font>大司空王邑兼三公之职。<br>
			<br>
			　　初，长沙定王发生舂陵节侯买，买生戴侯熊渠，熊渠生考侯仁。仁以南方卑湿，徙封南阳之白水乡，与宗族往家焉。<font color="#1B5969">〔〖胡三省注〗贤曰：舂陵，乡名，本属零陵泠道县，在今永州唐兴县北；元帝时，徙南阳，仍号舂陵，故城在今随州枣阳县东。杜佑曰：枣阳，后汉蔡阳县；汉舂陵故城在今县东。〕</font>仁卒，子敞嗣；值莽篡位，国除。节侯少子外为郁林太守，<font color="#1B5969">〔〖胡三省注〗贤曰：郁林郡，今郴州县。余按唐郴州无郁林县，而唐之桂、柳、郁、邕、象、燕、浔、南、尹、乐、融、宾等州，皆汉郁林郡地。〕</font>外生钜鹿都尉回，<font color="#1B5969">〔〖胡三省注〗贤曰：钜鹿郡，今邢州县。余按唐邢州固有钜鹿县，而唐邢、赵二州皆汉钜鹿郡地。〕</font>回生南顿令钦。<font color="#1B5969">〔〖胡三省注〗贤曰：南顿县，属汝南郡；故城在今陈州项城县西。《括地志》：陈州南顿县，古顿子国；逼于陈，南徙，故曰南顿。〕</font>钦娶湖阳樊重女，<font color="#1B5969">〔〖胡三省注〗湖阳县，属南阳郡。宋白曰：湖阳县，古蓼国地。〕</font>生三男：縯，仲，秀，<font color="#1B5969">〔〖胡三省注〗縯，音衍。〕</font>兄弟早孤，养于叔父良。縯性刚毅，慷慨有大节，自莽篡汉，常愤愤，怀复社稷之虑，不事家人居业，倾身破产，交结天下雄俊。秀隆准日角，<font color="#1B5969">〔〖胡三省注〗贤曰：隆，高也。许负云：鼻头为准。郑玄《尚书》中侯注云：日角，谓庭中骨起状如日。〕</font>性勤稼穑。<font color="#1B5969">〔〖胡三省注〗贤曰：种曰稼，敛曰穑。〕</font>縯常非笑之，比于高祖兄仲。<font color="#1B5969">〔〖胡三省注〗贤曰：仲，郃阳侯喜也，能为产业。高祖为太上皇寿曰：始大人常以臣不能治产业，不如仲力；今其业所就，孰与仲多﹖〕</font>秀姊元为新野邓晨妻，秀尝与晨俱过穰人蔡少公，少公颇学图谶，言“刘秀当为天子”。<font color="#1B5969">〔〖胡三省注〗少，诗照翻。谶，楚谮翻。〕</font>或曰：“是国师公刘秀乎？”秀戏曰：“何用知非仆邪？”坐者皆大笑，晨心独喜。<br>
			<br>
			　　<font color="#1B5969">【译文】<br>
			<br>
			　　赤眉军别部校尉董宪等人的部队几万人在梁郡活动，王匡想要进攻他们，廉丹认为新近攻下县城，士兵疲劳，应当暂时让士兵休息一下，以恢复战斗力。王匡不听，单独带领军队前进，廉丹只好跟着他。在成昌地方会战，王匡兵败逃走。廉丹吩咐军官拿着自己的印、绶带和符节交给王匡，说道：“小儿可以逃走，我不可以！”便留下来，战斗而死。校尉汝云和王隆等二十多人在另外的地方进行战斗，听到这个消息，都说：“廉公已经死了，我们还为谁活着？”飞马冲向贼军，都战斗而死。国将哀章自愿请求去平定崤山以东地区。王莽派遣哀章赶往东方，跟太师王匡合作。又派遣大将军阳浚去防守敖仓；司徒王寻统领十多万人驻扎洛阳，坐镇南宫；大司马董忠在北军中垒营地训练士兵，演习武艺；大司空王邑兼理三公的职务。<br>
			<br>
			　　最初，汉朝长沙定王刘发，生了舂陵节侯刘买，刘买生了戴侯刘熊渠，刘熊渠生了考侯刘仁。刘仁因南方地势低下，气候潮湿，被改封到南阳郡的白水乡，与宗族迁居于此。刘仁死，儿子刘敞继承爵位，正逢王莽篡夺帝位，封国撤除。舂陵节侯刘买的小儿子刘外当郁林太守，刘外生了钜鹿都尉刘回，刘回生了南顿令刘钦。刘钦娶湖阳樊重的女儿为妻，生了三个儿子：刘縯、刘仲、刘秀。兄弟幼年丧父，由叔父刘良抚养。刘縯性情刚强有毅力，慷慨有大节。自从王莽篡夺汉朝政权之后，刘时常愤愤不平，心怀光复汉朝的志向，不经营家产，反而卖田卖宅，用来结交天下英雄俊杰。刘秀生得鼻梁高耸，额角隆起，性格勤勉，爱好种田。刘縯常讥笑他，把他比作刘邦的哥哥刘喜。刘秀的姐姐刘元，是新野县邓晨的妻子，刘秀曾经跟邓晨一块儿拜访穰县蔡少公，少公对图谶颇有研究，说“刘秀当作天子！”有人接着说“这说的是国师公刘秀吧？”刘秀开玩笑说：“你怎么知道不是我呢？”在座的人都哄堂大笑。只有邓晨暗喜。<br>
			<br>
			　　【原文】</font><br>
			<br>
			　　宛人李守，好星历、谶记，<font color="#1B5969">〔〖胡三省注〗宛，于元翻。好，呼到翻。〕</font>为莽宗卿师。<font color="#1B5969">〔〖胡三省注〗贤曰：平帝五年，王莽摄政，郡国置宗师以主宗室。盖时尊之，故曰宗卿师之。余按莽置宗师，主汉宗室耳。此宗卿师，莽篡时所置也。〕</font>尝谓其子通曰：“刘氏当兴，李氏为辅。”及新市、平林兵起，南阳骚动，通从弟轶谓通曰：“今四方扰乱，汉当复兴。南阳宗室，独刘伯升兄弟泛爱容众，可与谋大事。”<font color="#1B5969">〔〖胡三省注〗縯，字伯升。〕</font>通笑曰：“吾意也！”会秀卖谷于宛，<font color="#1B5969">〔〖胡三省注〗宛，于元翻。〕</font>通遣轶往迎秀，与相见，因具言谶文事，与相约结，定谋议。通欲以立秋材官都试骑士日，劫前队大夫甄阜及属正梁丘赐，<font color="#1B5969">〔〖胡三省注〗莽改南阳曰前队（隊），置大夫职如太守，属正职如都尉。师古曰：队（隊），音遂。甄，之人翻。〕</font>因以号令大众，传轶与秀归舂陵举兵以相应。于是縯召诸豪杰计议曰：“王莽暴虐，百姓分崩。今枯旱连年，兵革并起，此亦天亡之时，复高祖之业，定万世之秋也！”<font color="#1B5969">〔〖胡三省注〗言定天下传之万世，此其时也。〕</font>众皆然之。于是分遣亲客于诸县起兵，縯自发舂陵子弟。诸家子弟恐惧，皆亡匿，曰；“伯升杀我！”及见秀绛衣大冠，<font color="#1B5969">〔〖胡三省注〗董巴《舆服志》曰：大冠者，武官冠之。《东观记》：上时绛衣大冠、将军服也。〕</font>皆惊曰：“谨厚者亦复为之！”乃稍自安。凡得子弟七八千人，部署宾客，自称“柱天都部”。<font color="#1B5969">〔〖胡三省注〗贤曰：柱天，若天之柱也。都部者，都统其众也。〕</font>秀时年二十八。李通未发，事觉，亡走；父守及家属坐死者六十四人。<br>
			<br>
			　　縯使族人嘉招说新市、平林兵，与其帅王凤、陈牧西击长聚；进屠唐子乡，<font color="#1B5969">〔〖胡三省注〗贤曰：多所诛杀曰屠。唐子乡有唐子山，在今唐州湖阳县西南。〕</font>又杀湖阳尉。军中分财物不均，众恚恨，欲反攻诸刘。秀敛宗人所得物，悉以与之，众乃悦。进拔棘阳，<font color="#1B5969">〔〖胡三省注〗贤曰：棘阳，县名，属南阳郡，在棘水之阳，古谢国也；故城在今唐州湖阳县西北。棘，音纪力翻。〕</font>李轶、邓晨皆将宾客来会。<br>
			<br>
			　　严尤、陈茂破下江兵。成丹、王常、张卬等收散卒入蒌溪，略钟、龙间，<font color="#1B5969">〔〖胡三省注〗贤曰：蒌，音力于翻。盛弘之《荆州记》曰：永阳县北有石龙山，在今安州应山县东北。又随州随县东北有三钟山。〕</font>众复振。引军与荆州牧战于上唐，<font color="#1B5969">〔〖胡三省注〗贤曰：上唐，乡名，故城在今随州枣阳县东北。《水经注》：上唐本蔡阳县之上唐乡，春秋时唐国也。〕</font>大破之。<br>
			<br>
			　　<font color="#1B5969">【译文】<br>
			<br>
			　　宛城人李守，喜好星象与谶书，担任王莽的宗卿师，曾对他的儿子李通说：“刘姓当会复兴，李姓将做辅佐大臣。”等到新市兵、平林兵崛起，南阳郡人心浮动，李通的堂弟李轶对李通说：“现在天下动乱，汉朝当会重新兴盛。南阳刘姓皇族，只有刘伯升兄弟博爱，对人宽大，可以与其磋商大事。”李通笑着说：“我正有此意。”正好刘秀运粮食到宛城贩卖。李通派李轶前往迎接刘秀，与其相见，详细地谈了谶文的事，于是互相结交，商定了计划。李通打算在立秋那天，趁着骑兵武士大检阅的时候，劫持前队大夫甄阜和属正梁丘赐，然后发号施令，聚众起兵，让李轶与刘秀回到舂陵起兵，以互相呼应。于是刘縯召集当地豪杰商量说：“王莽凶残暴虐，百姓分崩离析，而今又连年大旱，到处兵荒马乱，这是上天灭亡他的时候，是恢复高祖的大业，建立千秋万世的功劳的时候！”大家都表示同意。于是分别派出亲友宾客到各县起事，刘縯自己则发动舂陵的子弟。各家子弟都感到害怕，纷纷逃避躲藏，说：“刘縯害死我了！”到看见刘秀身着红衣，头戴大冠，改穿将军服装，都吃了一惊，说：“谨慎忠厚的人也干上了呀！”心里才逐渐安定。共集结子弟七八千人，安排下属，自称柱天都部。刘秀当时二十八岁。李通的起兵计划还未付诸实施，就泄漏了，因而逃亡。他的父亲李守与家属因罪被诛杀，共死六十四人。<br>
			<br>
			　　刘縯让同族人刘嘉去说服了新市、平林兵，与他们的首领王凤、陈牧一起西击长聚。进攻唐子乡杀伤很多人，又杀死了湖阳尉。由于军中分配财物不公平，众人愤怒怨恨，打算反击刘姓家族的部队。刘秀收拢同宗族人所得到的财物，全部交出，大家才高兴了。再向前挺进，攻陷棘阳。李轶、邓晨，各带着他们的宾客前来会合。<br>
			<br>
			　　严尤、陈茂打败下江兵；下江兵首领成丹、王常、张卬等，收集逃散的士兵，退入蒌谿，大三钟山跟石龙山之间展开战斗，人数增多，声势又振。随后与荆州牧在上唐会战，大破州府官军。<br>
			<br>
			　　【原文】</font><br>
			<br>
			　　十一月，有星孛于张。<font color="#1B5969">〔〖胡三省注〗贤曰：张，南方宿。续汉志曰：张为周地。晋书天文志：张六星，在天庙北。孛，蒲内翻。〕</font><br>
			<br>
			　　刘縯欲进攻宛，至小长安聚，<font color="#1B5969">〔〖胡三省注〗贤曰：续汉书：淯阳县有小长安聚，故城在今邓州南阳县南。杜佑曰：南阳，汉宛县；县南三十七里有小长安。〕</font>与甄阜、梁丘赐战。时天密雾，汉军大败。秀单马走，遇女弟伯姬，与共骑而奔。前行，复见姊元，趣令上马，<font color="#1B5969">〔〖胡三省注〗骑，奇寄翻。复，扶又翻；下同。趣，读曰促。上，时掌翻。〕</font>元以手挥曰：“行矣，不能相救，无为两没也！”会追兵至，元及三女皆死，縯弟仲及宗从死者数十人。<br>
			<br>
			　　縯复收会兵众，还保棘阳。阜、赐乘胜留辎重于蓝乡，<font color="#1B5969">〔〖胡三省注〗贤曰：比阳县有蓝乡。重，直用翻。〕</font>引精兵十万南渡潢淳，<font color="#1B5969">〔〖胡三省注〗贤曰：郦道元水经注曰：诸水二湖流注，合为黄水；又南经棘阳县之潢淳聚，又谓之潢淳水。在今唐州湖阳县。〕</font>临沘水，阻两川间为营，绝后桥，示无还心。<font color="#1B5969">〔〖胡三省注〗水经注：沘水出沘阳县东北大胡山，南与沣水会，谓之派水；昔汉光武破甄阜、梁丘赐于沘水西，斩之于斯水也。杜佑曰：汉舞阳故城在唐州泌阳县北；有泌水，在县南，光武破阜、赐处。〕</font>新市、平林见汉兵数败，阜、赐军大至，各欲解去，縯甚患之。会下江兵五千馀人至宜秋，<font color="#1B5969">〔〖胡三省注〗贤曰：宜秋，聚名，在沘阳县。余按续汉志，南阳平氏县有宜秋聚。〕</font>縯即与秀及李通俱造其壁曰：“愿见下江一贤将，议大事。”众推王常。縯见常，说以合从之利，<font color="#1B5969">〔〖胡三省注〗贤曰：以利合曰从。说，输芮翻；下同。从，子容翻。〕</font>常大悟曰：“王莽残虐，百姓思汉。今刘氏复兴，即真主也；诚思出身为用，辅成大功。”縯曰：“如事成，岂敢独飨之哉！”遂与常深相结而去。常还，具为馀将成丹、张卬言之。<font color="#1B5969">〔〖胡三省注〗常与縯会，余二将在军。为，于伪翻。将，即亮翻。〕</font>丹、卬负其众曰：“大丈夫既起，当各自为主，何故受人制乎！”常乃徐晓说其将帅曰：“王莽苛酷，积失百姓之心，民之讴吟思汉，非一日也，故使吾属因此得起。夫民所怨者，天所去也；民所思者，天所与也。举大事，必当下顺民心，上合天意，功乃可成。若负强恃勇，触情恣欲，虽得天下，必复失之。以秦、项之势，尚至夷覆，况今布衣相聚草泽，以此行之，灭亡之道也。今南阳诸刘举宗起兵，观其来议者，皆有深计大虑，王公之才，与之并合，必成大功，此天所以祐吾属也！”下江诸将虽屈强少识，<font color="#1B5969">〔〖胡三省注〗屈强，梗戾貌。屈，音居勿翻。强，音其两翻。少，诗沼翻。〕</font>然素敬常，乃皆谢曰：“无王将军，吾属几陷于不义！”即引兵与汉军及新市、平林合。于是诸部齐心同力，锐气益壮。縯大飨军士，设盟约，休卒三日，分为六部。十二月，晦，潜师夜起，袭取蓝乡，尽获其辎重。<font color="#1B5969">〔〖胡三省注〗重，直用翻。〕</font><br>
			<br>
			　　<font color="#1B5969">【译文】<br>
			<br>
			　　十一月，有异星出现在张六星旁。<br>
			<br>
			　　刘縯打算进攻宛城，挺进到小长安聚，与前队大夫甄阜、属正梁丘赐交战。当时，大雾迷漫，刘縯率领的汉军大败。刘秀单骑逃命，遇到妹妹刘伯姬，兄妹共乘一马奔跑。向前行进，又遇到姐姐刘元，刘秀叫她火速上马。刘元挥手说：“跑吧，你们无法救我，不要死在一起！”这时追兵已到，刘元跟她的三个女儿都被官府军诛杀。刘縯的弟弟刘仲及刘姓宗族一同死亡的有数十人。<br>
			<br>
			　　刘縯又集结兵众，退到棘阳据守。甄阜、梁丘赐乘胜把物资留在蓝乡，率领精兵十万南渡潢淳水，到达了沘水，在潢淳水与水之间扎营布防，破坏身后的桥梁，表示绝不回师的决心。新市兵、平林兵看到汉兵多次遭到挫败，而甄阜、梁丘赐的军队要大举进攻，纷纷打算逃走，刘縯忧心如焚。正好下江兵五千余人进抵宜秋聚，刘縯带着刘秀、李通亲自到他们营寨拜访，说：“我们愿见下江的一位贤明将领，商议大事。”下江兵推举王常。刘縯见到王常，陈述联合作战的利益。王常大大省悟，说：“王莽残酷暴虐，百姓思念汉朝。而今刘姓家族复兴，就是真正的天下之主。我愿挺身而出效力，辅佐大业成功。”刘縯说：“如果事业成功，我岂敢独自享受？”于是与王常深相结交，告辞而去。王常回来，把他的想法告诉下江兵的其他将领成丹、张卬。成丹、张卬自负他们的兵力强大，说：“大丈夫既然起事，应该自己当主子，为什么受别人控制呢？”王常于是不慌不忙地向他们分析说：“王莽苛刻残酷，不断丧失民心。百姓歌唱吟咏，思念汉朝，已经不是一天的事了。正因为如此，我们才能够趁机崛起。民心怨恨的，上天定会铲除；民心盼望的，上天定会赐予。兴起大事业，必须下顺民心，上合天意，然后大功才可以成就。如果仗恃自己强大勇猛，感情用事，为所欲为，虽然得到天下，必然会再失掉它。以秦王朝和西楚霸王项羽的势力，尚且归于消灭，何况而今我们这些平民，在山林水泽聚集成群，如果也任情纵欲，那是走灭亡之路。而今，南阳郡刘姓家族共同起兵，观察他们派来跟我们商谈的这几位，都有深谋远虑，有王爵公爵的才能。与他们合作，必然成就大功，这是上天用来保我们的啊！”下江兵的将领们虽然倔强，而又缺少见识，然而向来尊敬王常，于是一致道歉说：“如果没有王将军，我们几乎陷于不义！”立即率军与汉军、新市兵、平林兵会合。于是各部同心协力，士气高昂。刘縯用丰盛的酒食招待军队，订立盟约，让士兵休息三天，然后，把军队分为六路。十二月三十日，军队秘密行动，乘夜出发，攻取兰乡，把甄阜军的物资全部夺获。</font></p>
			<br>
			<p align="center"><span style="font-size: 10pt">
			<font color="#1B5969">〔共294卷〕</font>
			<a href="zizhitongjian_030.htm">30</a>
			<a href="zizhitongjian_031.htm">31</a>
			<a href="zizhitongjian_032.htm">32</a>
			<a href="zizhitongjian_033.htm">33</a>
			<a href="zizhitongjian_034.htm">34</a>
			<a href="zizhitongjian_035.htm">35</a>
			<a href="zizhitongjian_036.htm">36</a>
			<a href="zizhitongjian_037.htm">37</a>
			<font color="#3C3CFF"><b>38</b></font>
			<a href="zizhitongjian_039.htm">39</a>　<a href="zizhitongjian_037.htm">上一卷</a>
			<a href="zizhitongjian_039.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
