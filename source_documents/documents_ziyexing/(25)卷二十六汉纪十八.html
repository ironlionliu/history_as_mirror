<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕 卷二十六·汉纪十八 　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;26&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕<a href="zizhitongjian_025.htm">上一卷</a>
			<a href="zizhitongjian_027.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷二十六　汉纪十八</span></b></p>  
			<p align="left" style="line-height: 150%">
			<br>
			&nbsp;<br>
			　　<b>● 汉纪十八</b>　<font color="#1B5969">〔起上章涒滩，尽玄黓阉茂，凡三年。〕</font><br>
			<br>
			　　<b>◎ 汉中宗孝宣皇帝·中</b><br>
			<br>
			　　<font color="#1B5969">【原文】</font><br>
			<br>
			　　汉中宗孝宣皇帝　神爵元年（庚申　公元前61年）<font color="#1B5969">〔〖胡三省注〗以神爵降集纪元。〕</font><br>
			<br>
			　　春，正月，上始行幸甘泉，郊泰畤，三月，行幸河东，祠后土。上颇修武帝故事，谨斋祀之礼，以方士言增置神祠；<font color="#1B5969">〔〖胡三省注〗时以方士言，为随侯剑、宝玉、宝璧、周康宝鼎立四祠于未央宫中。又祠大室山于即墨，三户山于下密；祠天封苑火井于鸿门；又立岁星、辰星、太白、荧惑、南斗祠于长安城旁；又祠参山八神于曲城，蓬山石社、石鼓于临朐，之罘山于腄，成山于不夜，莱山于黄；成山祠日，莱山祠月，又祠四时于琅邪，蚩尤于寿良。京师近县，祠鄠则有劳谷、五床山、日、月、五帝、仙人、玉女祠；云阳有径路神祠；又立五龙山仙人祠及黄帝、天神帝、原水凡四祠于肤施。〕</font>闻益州有金马、碧鸡之神，可醮祭而致，<font color="#1B5969">〔〖胡三省注〗《后汉志》：越巂郡青蛉县禺同山，俗谓有金马、碧鸡。如淳曰：金形似马，碧形似鸡。《水经注》曰：禺同山神有金马、碧鸡，光景儵忽。醮，即召翻。〕</font>于是遣谏大夫蜀郡王褒使持节而求之。<br>
			<br>
			　　初，上闻褒有俊才，召见，使为《圣主得贤臣颂》。其辞日；“夫贤者，国家之器用也。所任贤，则趋舍省而功施普；<font color="#1B5969">〔〖胡三省注〗师古曰：趋，读曰趣。普，博也。趋，七喻翻。舍，读曰捨。施，式智翻。〕</font>器用利，则用力少而就效众。故工人之用钝器也，劳筋苦骨，终日矻矻；<font color="#1B5969">〔〖胡三省注〗应劭曰：矻矻，劳极貌；如淳曰：健作貌。师古曰：如说是也。矻，口骨翻。〕</font>及至巧冶铸干将，<font color="#1B5969">〔〖胡三省注〗干将，吴宝剑名，阖庐所铸。〕</font>使离娄督绳，公输削墨，<font color="#1B5969">〔〖胡三省注〗张晏曰：离娄，黄帝时明目者也。应劭曰：公输，鲁般，性巧者也。师古曰：督，察视也。〕</font>虽崇台五层、延袤百丈而不溷者，工用相得也，<font color="#1B5969">〔〖胡三省注〗师古曰：溷，乱也，音胡顿翻。〕</font>庸人之御弩马，亦伤吻、敝策而不进于行；<font color="#1B5969">〔〖胡三省注〗师古曰：吻，口角也。策，所以击马。〕</font>及至驾啮膝、骖乘旦，<font color="#1B5969">〔〖胡三省注〗孟康曰：良马低头，口至膝，故曰啮膝。张晏曰：驾则旦至，故曰乘旦。乘，食证翻。〖按〗驾、骖，皆指驾御。啮膝、乘旦，皆指良马。〕</font>王良执靶，<font color="#1B5969">〔〖胡三省注〗张晏曰：王良，邮无恤，字伯乐。晋灼曰：靶，音霸；谓辔也。师古曰：参验《左氏传》及《国语》、孟子，邮无恤、邮良、刘无止、王良，总一人也。楚辞云：骥踌躇于敝辇，遇孙阳而得代。王逸云：孙阳，伯乐姓名也。列子云：伯乐，秦穆公时人。考其年代，不相当。张说云良字伯乐，斯失之矣。〕</font>韩哀附舆，<font color="#1B5969">〔〖胡三省注〗应劭曰：世本：韩哀作御。师古曰：宋衷云：韩哀，韩哀侯也。时已有御，此复言作者，加其精巧也。然则善御者耳，非始作也。〕</font>周流八极，万里一息，何其辽哉？人马相得也，故服絺绤之凉者，不苦盛暑之郁燠；袭貂狐之暖者，不忧至寒之悽怆。<font color="#1B5969">〔〖胡三省注〗师古曰：郁，热气也。燠，温也。凄怆，寒冷也。燠，于六翻。暖，乃短翻。〖按〗燠，今读玉，热。〕</font>何则？有其具者易其备。贤人、君子，亦圣王之所以易海内也。昔周公躬吐捉之劳，故有圉空之隆；<font color="#1B5969">〔〖胡三省注〗师古曰：一饭三吐食，一沐三捉发，以宾贤士，故能成太平之化，而刑措不用，故囹圄空虚也。圉，音圄，同。〕</font>齐桓设庭燎之礼，故有匡合之功。<font color="#1B5969">〔〖胡三省注〗应劭曰：有以九九求见桓公，桓公不内。其人曰：“九九小术，而君不内之，况大于九九者乎！”于是桓公设庭燎之礼而见之。居无几，隰朋自远而至，齐遂以霸。师古曰：九九，计数之书，若今算经也。匡，谓一匡天下。合，谓九合诸侯。〕</font>由此观之，君人者勤于求贤而逸于得人，人臣亦然。昔贤者之未遭遇也，图事揆策，则君不用其谋；陈见悃诚，<font color="#1B5969">〔〖胡三省注〗王逸曰：悃愊，志纯一也，亦犹实也。〕</font>则上不然其信；进仕不得施效，斥逐又非其愆。是故伊尹勤于鼎俎，太公困于鼓刀，<font color="#1B5969">〔〖胡三省注〗师古曰：勤于鼎俎，谓负鼎俎以干汤也。鼓刀者，谓太公屠牛于朝歌也。〕</font>百里自鬻，宁子饭牛，<font color="#1B5969">〔〖胡三省注〗师古曰：鬻，卖也。《吕氏春秋》曰：百里奚之未遇时也，虞亡而虏缚，鬻以五羊之皮，公孙枝得而悦之，献诸穆公。应劭曰：齐桓公夜出迎客，甯戚疾击其牛角，高歌曰：“南山矸，白石烂，生不逢尧与舜禅！短布单衣适至骭，从昏饭牛薄夜半，长夜曼曼何时旦！”桓公遂召与语，悦之，以为大夫。饭，扶晚翻。〕</font>离此患也。<font color="#1B5969">〔〖胡三省注〗师古曰：离，遭也。〖按〗通罹。〕</font>及其遇明君、遭圣主也，运筹合上意，谏诤即见听，进退得关其忠，任职得行其术，剖符锡壤而光祖考。故世必有圣知之君，<font color="#1B5969">〔〖胡三省注〗知，读曰智。〕</font>而后有贤明之臣。故虎啸而风冽，<font color="#1B5969">〔〖胡三省注〗师古曰：冽冽，风貌也；音列。〕</font>龙兴而致云，蟋蟀俟秋吟，蜉蝤出以阴。<font color="#1B5969">〔〖胡三省注〗孟康曰：蜉蝤，渠略也。师古曰：蟋蟀，今之促织也。蜉蝤，甲虫也，好丛众而生也，朝生而夕死。舍人曰：南阳以东曰蜉蝤，梁、宋之间曰渠略。郭璞曰：似蛣蜣，身狭而长，有角，黄黑色，聚生粪土中，朝生暮死，猪好噉之。陆玑疏云：蜉蝣有角，大如指，长三四寸，甲下有翅，能飞，夏月阴雨时地中出。竢，即俟字。蝤，音由。〕</font>《易》曰：‘飞龙在天，利见大人。’<font color="#1B5969">〔〖胡三省注〗师古曰：干卦九五爻辞也。言王者居正阳之位，贤才见之，则利用也。〕</font>《诗》曰：‘思皇多士，生此王国。’<font color="#1B5969">〔〖胡三省注〗师古曰：大雅文王之诗也。思，语辞也。皇，美也。言美哉众多贤士，生此周王之国也。〕</font>故世平主圣，俊艾将自至。<font color="#1B5969">〔〖胡三省注〗师古曰：艾，读曰乂。〕</font>明明在朝，穆穆列布，聚精会神，相得益章，<font color="#1B5969">〔〖胡三省注〗师古曰：章，明也。〖按〗通彰。〕</font>虽伯牙操递钟，<font color="#1B5969">〔〖胡三省注〗晋灼曰：递，音递送之递。二十四钟各有节奏，击之不常，故曰递。臣瓒曰：楚辞云：“奏伯牙之号钟。”号钟，琴名也。马融笛赋曰：号钟，高调。伯牙以善鼓琴，不闻其能击钟也。师古曰：琴名，是也。字既作递，则与楚辞不同，不得即读为号，当依晋音耳。〕</font>逢门子弯乌号，<font color="#1B5969">〔师古曰：逢门，善射者，即逢蒙也。应劭曰：楚有柘桑，乌栖其上，枝下着地，不得飞，欲堕，号呼，故曰乌号。张揖曰：黄帝乘龙上天，小臣不得上，挽持龙髥；髥拔，堕黄帝弓；臣下抱弓而号，故名弓乌号。师古曰：应、张二说皆有据。逢，皮江翻。〕</font></font>犹未足以喻其意也。故圣主必待贤臣而弘功业，俊士亦俟明主以显其德。上下俱欲，欢然交欣，千载壹合，论说无疑，翼乎如鸿毛遇顺风，沛乎如巨鱼纵大壑。其得意若此，则胡禁不止，曷令不行！<font color="#1B5969">〔〖胡三省注〗师古曰：胡、曷，皆何也。〕</font>行溢四表，横被无穷。<font color="#1B5969">〔〖胡三省注〗被，皮义翻。〕</font>是以圣王不遍窥望而视已明，不殚倾耳而听已聪，<font color="#1B5969">〔〖胡三省注〗师古曰：殚，尽也。〕</font>太平之责塞，<font color="#1B5969">〔〖胡三省注〗师古曰：塞，满也。塞，悉则翻。〕</font>优游之望得，休征自至，寿考无疆，何必偃仰屈伸若彭祖，呴嘘呼吸如侨松，<font color="#1B5969">〔〖胡三省注〗师古曰：塞，满也。塞，悉则翻。〕</font>眇眇绝俗离世哉！”<font color="#1B5969">〔〖胡三省注〗师古曰：眇然，高远之意。离，力智翻。〕</font>是时上颇好神仙，故褒对及之。<br>
			<br>
			　　<font color="#1B5969">【译文】<br>
			<br>
			　　<b>● 汉纪十八</b><br>
			<br>
			　　<b>◎ 汉宣帝·中</b><br>
			<br>
			　　<b>汉宣帝　神爵元年（庚申　公元前61年）</b><br>
			<br>
			　　春季，正月，汉宣帝第一次前往甘泉宫，在泰畤祭祀天神。三月，前往河东郡，祭祀后土神。汉宣帝颇仿照武帝旧例，小心谨慎地遵守斋戒祭祀之礼，又采纳方士的意见增修神祠。汉宣帝听说益州有金马神和碧鸡神，可以通过祭礼请到，于是派谏大夫蜀郡人王褒携带皇帝符节前去寻找。<br>
			<br>
			　　当初，汉宣帝听说王褒很有才干，召见他，命他作了一篇《圣主得贤臣颂》。文中说到：“贤才，是国家的工具。任用的官吏贤能，办事进退简易，又能普遍获得良好的功效；使用的工具锋利，花费很少的力量就能取得很多的成果。所以，如果工匠使用的工具不够锋利，即使劳筋动骨，终日辛苦；而使用精巧的工具，则能铸造出‘干将’宝剑。假使派眼神好的离娄负责测量，鲁班砍削木材，测量百丈面积，修建五层高台也不会失误，这是因为用人得当。蠢人骑劣马，即使勒破马嘴，抽坏马鞭，也不能前进；而由精于骑术的王良骑乘名种良驹，由善于改进车辆的韩哀侯驾驶快疾的宝马拉着马车周游天下，即使是万里之遥，也不过喘口气的工夫就能到达，为什么这么快呢？因为人马相得益彰之故。所以，身穿凉爽的麻布衣的人，不苦于盛夏的暑热；身穿温暖柔软的貂、狐皮衣的人，不担忧严冬的寒冷。原因何在？因为他们拥有相应的工具而易于防备。贤人、君子，也正是圣明的君王易于治理天下的工具。从前，周公为了接待宾客，吃一顿饭要停顿三次，沐浴一次要束起三次头发，所以才会出现监狱空闲的盛世；齐桓公在庭中燃起火炬，为的是不分昼夜地接待贤士，所以才能九合诸侯，称霸天下。由此看来，作为君王，只有首先不辞辛苦地访求贤才，然后才能享受所得贤才给他带来的安逸。作为人臣也是如此。过去，贤能的人在没有受到君王的赏识之前，贡献策略，君王不用；陈述建议，君王不听；作官不能施展他的能力，遭斥逐也并非有什么过失。所以，伊尹曾经背着饭锅菜板去做厨师，姜太公曾经操刀杀牛，百里奚曾经自卖，宁戚曾经喂牛，都经历过忧患及至遇到圣主明君，出谋划策都符合主上的心意，规劝进谏立即被主上接受，无论进退都能显示其忠心，担任官职也能施展其本领，接受君王赐给的封爵、土地，光宗耀祖。所以，世间必须先有圣明智慧的君王，然后才有贤能的臣子。虎啸而兴风，龙飞而生云，蟋蟀到秋天才鸣叫，甲虫在阴湿处才会出现。《易经》上说：‘飞龙在天，有利于选拔贤才。’《诗经》上说：‘济济贤才，生于周国。’所以，世道太平，君主圣明，才俊之士自会来临。君王勉力于上，人臣恭谨于下，聚精会神，相得益彰，即使用伯牙演奏他的‘递钟’名琴，逢蒙使用他的‘乌号’神弓也不足以比喻君臣之间的融洽。所以圣主必须等待贤臣来辅佐，才能光大功业；贤臣只有等待圣主的赏识，才能显示才干。上下互相需要，彼此欣悦，这是千年一次的际遇，言论见解无所猜疑，犹如羽毛遇到顺风，巨鲸纵横大海，如此得意，那么何禁不止，何令不行？圣贤的教化，必将传播四方，永无穷尽。所以，圣主不必处处窥望就已看得明白，不必时时侧耳就已听得清楚，使天下太平的责任已经尽到，安乐悠闲的愿望已经实现，祥瑞自然降临，寿命自然无疆，何必像彭祖那样俯仰屈伸，像王侨、赤松子那样呼吸吐纳，去寻觅与世隔绝的仙境呢！”此时，汉宣帝颇喜好神仙之术，所以王褒在文中特别提及。<br>
			<br>
			　　【原文】</font><br>
			<br>
			　　京兆尹张敞亦上疏谏曰：“愿明主时忘车马之好，斥远方士之虚语，游心帝王之术，太平庶几可兴也。”上由是悉罢尚方待诏，<font color="#1B5969">〔〖胡三省注〗此尚方，非作器物之尚方。尚，主也，主方药也。司马相如大人赋：诏岐伯使尚方，是也。〕</font>初，赵广汉死后，为京兆尹者皆不称职，唯敞能继其迹；其方略、耳目不及广汉，然颇以经术儒雅文之。<br>
			<br>
			　　上颇修饰，宫室、车服盛于昭帝时；外戚许、史、王氏贵宠。谏大夫王吉上疏曰：“陛下躬圣质，总万方，惟思世务，将兴太平，诏书每下，民欣然若更生。臣伏而思之，可谓至恩，未可谓本务也。<font color="#1B5969">〔〖胡三省注〗师古曰：言天子如此，虽于百姓为至恩，然未尽政务之本也。〕</font>欲治之主不世出，<font color="#1B5969">〔〖胡三省注〗师古曰：言有时遇之不常值。治，直吏翻。〕</font>公卿幸得遭遇其时，言听谏从，然未有建万世之长策，举明主于三代之隆也。其务在于期会、簿书、断狱、听讼而已，此非太平之基也。臣闻民者，弱而不可胜，愚而不可欺也。圣主独行于深宫，得则天下称诵之，失则天下咸言之，故宜谨选左右，审择所使。左右所以正身，所使所以宣德，此其本也。孔子曰：‘安上治民，莫善于礼，’非空言也。<font color="#1B5969">〔〖胡三省注〗师古曰：《孝经》载孔子之言。治，直之翻。〕</font>王者未制礼之时，引先王礼宜于今者而用之。臣愿陛下承天心，发大业，与公卿大臣延及儒生，述旧礼，明王制，敺一世之民跻之仁寿之域，<font color="#1B5969">〔〖胡三省注〗师古曰：以仁抚下，则群生安逸而寿考。余谓此以仁、寿二字并言，仁者不鄙诈，寿者不夭折也。敺，与驱同。〕</font>则俗何以不若成、康，寿何以不若高宗！<font color="#1B5969">〔〖胡三省注〗师古曰：高宗，殷王武丁也，享国百年。〕</font>窃见当世趋务不合于道者，谨条奏，<font color="#1B5969">〔〖胡三省注〗师古曰：趋，读曰趣。趣，向也。〕</font>唯陛下财择焉。”吉意以为：“世俗聘妻、送女无节，则贫人不及，故不举子。又，汉家列侯尚公主，诸侯则国人承翁主，<font color="#1B5969">〔〖胡三省注〗晋灼曰：娶天子女，则曰尚公主。国人娶诸侯女，则曰承翁主。尚、承，皆卑下之名也。〕</font>使男事女，夫屈于妇，逆阴阳之位，故多女乱。古者衣服、车马，贵贱有章；今上下僭差，人人自制，<font color="#1B5969">〔〖胡三省注〗师古曰：言无节度。〕</font>是以贪财诛利，不畏死亡。<font color="#1B5969">〔〖胡三省注〗诛，责也，求也。〕</font>周之所以能致治刑措而不用者，以其禁邪于冥冥，绝恶于未萌也。”<font color="#1B5969">〔〖胡三省注〗师古曰：冥冥，言未有端绪也。治，直吏翻。〕</font>又言：“舜、汤不用三公、九卿之世而举皋陶、伊尹，<font color="#1B5969">〔〖胡三省注〗李奇曰：不继世而爵也。言皋陶、伊尹非三公、九卿之世。陶，音遥。〕</font>不仁者远。<font color="#1B5969">〔〖胡三省注〗师古曰：任用贤人，放黜谗佞。〕</font>今使俗吏得任子弟，<font color="#1B5969">〔〖胡三省注〗张晏曰：子弟以父兄任为郎。〕</font>率多骄骜，不通古今，无益于民，宜明选求贤，除任子之令；外家及故人，可厚以财，不宜居位。去角抵，减乐府，省尚方，明示天下以俭。古者工不造琱瑑，<font color="#1B5969">〔〖胡三省注〗师古曰：瑑者，刻镂为文。瑑，音篆。〕</font>商不通侈靡，非工、商之独贤，政教使之然也。”上以其言为迂阔，<font color="#1B5969">〔〖胡三省注〗师古曰：迂，远也，音于。〕</font>不甚宠异也。吉遂谢病归。<br>
			<br>
			　　<font color="#1B5969">【译文】<br>
			<br>
			　　京兆尹张敞也上书规劝汉宣帝说：“希望明主经常忘掉乘车骑马的嗜好，疏远方士的虚言妄语，留心于帝王之术，太平盛世可望出现。”于是汉宣帝将担任待诏的方士全部罢斥。最初，自赵广汉死后，担任京兆尹一职的人都不称职，只有张敞能继续赵广汉的政绩，他的谋略、聪明虽不如赵广汉，但能以儒家经术加以辅助。<br>
			<br>
			　　汉宣帝颇注重修饰，其宫室、车马、服饰都超过汉昭帝之时。外戚许、史、王氏家族尊贵受宠。谏大夫王吉上书汉宣帝说：“陛下以圣明的资质总揽万方事务，专心思虑天下大事，将实现太平盛世。每次颁下诏书，百姓们就如同生命重新开始一样欢欣鼓舞。我想，这种情况可以说是陛下对百姓的最大恩德，却不能说是为政的根本。想使国家大治的圣主并不经常出现，而如今的公卿大臣有幸遇到圣主出现，言听计从，但未能制定出建立万世基业的长远规划，未能辅助圣明君主创立可与夏、商、周三代媲美的太平盛世。当今的政务主要着眼于朝会、财政报告、审判、处理讼案而已，这并非建立太平盛世的基础。我听说，老百姓虽然软弱，却无法战胜他们；虽然愚昧，却不可欺骗他们。圣主独处深宫，所作的决定，恰当则受到天下人的称颂，失当则被天下人纷纷议论，所以应小心地挑选身边的助手，审慎地择用执行命令的官员。使身边的助手能够帮助君王端正自身，执行命令的官员能够宣示圣德，这才是君王的根本要务。孔子说：‘使君王平安、百姓得到治理，没有比推行礼更好的了。’这不是一句空话。作为君王，在尚未制定出新的礼仪之前，应引用古代圣明君王制定的、与当今情况相适应的礼付诸实施。我希望陛下能上承天心，发展大业，与公卿大臣以及儒生一起研究古代的礼仪制度，推行圣王的制度，使全体百姓都能达到仁义、福寿的境地。果真如此，风俗怎会不如周成王、周康王之时，寿命怎能不像殷高宗武丁！谨将我看到的当前人们所追求的不合于正道的现象分别列出，奏明陛下，请陛下裁决。”王吉认为：“当今世俗，娶妻、嫁女的费用没有节制，使贫苦的人无力承担，以至于不敢生孩子。再有，列侯娶天子的女儿，称为‘尚公主’，国人娶诸侯王之女，称为‘承翁主’，让男子事奉妇女，丈夫屈从妻子，颠倒了阴阳之位，所以才多次发生女人为乱的情况。古人在衣服、车马方面，严格规定了尊卑贵贱的区别；如今却上下不分，混乱一团，人人各随自己的喜好制作，所以贪图财物，追求利禄，甚至连死都不怕。周朝之所以能不用刑罚而使天下大治，是因为他们都将邪恶禁绝在发生之前。”又说：“舜、汤不用三公、九卿的后代而遴选皋陶、伊尹，不仁之人自然远去。如今却使庸俗官吏的子弟因其父兄的关系得以担任官职，这些人大多骄横傲慢，不通古今，无益百姓。应公开征选贤能人才，废除保荐子弟为官的‘任子令’；陛下的外家和故旧，可以赏赐丰厚的财物，却不宜让他们身居重要官位。除去‘角抵’游戏，减少乐府艺人，节省尚方用度，在天下人面前明确表示提倡节俭。古代的工匠不雕刻细致的装饰，商贾不贩卖奢侈物品，并非古代的工匠和商贾唯独贤明，而是政令教化使他们如此的。”汉宣帝认为王吉的话迂腐可笑，并不重视，于是王吉以有病为借口，辞职回乡。<br>
			<br>
			　　【原文】</font><br>
			<br>
			　　义渠安国至羌中，召先零诸豪三十馀人，以尤桀黠者皆斩之；<font color="#1B5969">〔〖胡三省注〗师古曰：桀，坚也，言不顺从也。黠，恶也，为恶坚也。〕</font>纵兵击其种人，斩首千馀级。于是诸降羌及归义羌侯杨玉等怨怒，无所信鄉，<font color="#1B5969">〔〖胡三省注〗师古曰：恐中国泛怒，不信其心而纳向之。仲冯曰：恐怒，且恐且怒也。羌未有变，而汉吏无故诛杀其人，故杨玉等谓汉无所信鄉，于是与他族皆叛也。余谓恐怒，仲冯说是。无所信向，不信汉、不向汉也。作“怨怒”者，通鉴略改班书之文，成一家言。〖按〗鄉，嚮之略笔，于此不可从简作“乡”。嚮，今简作“向”。〕</font>遂劫略小种，背畔犯塞，攻城邑，杀长吏。安国以骑都尉将骑三千屯备羌；至浩亹，<font color="#1B5969">〔〖胡三省注〗浩亹县，属金城郡；有浩亹水，出西塞外，东至允吾，入湟水。孟康曰：浩亹，音合门。师古曰：浩，音诰。浩，水名也。亹者，水流峡山，岸深若门也。诗大雅曰：凫鹥在门，亦其义也。今俗呼此水为阁门河，盖疾言之，浩为阁耳。杜佑曰：浩亹县即今金城郡广武县地。又曰：广武县西南有汉浩亹县故城。〕</font>为虏所击，失亡车重、兵器甚众。安国引还，至令居，以闻。<br>
			<br>
			　　时赵充国年七十馀，上老之，使丙吉问谁可将者。充国对曰：“无逾于老臣者矣！”上遣问焉，曰：“将军度羌虏何如？当用几人？”充国曰：“百闻不如一见。兵难遥度，臣愿驰至金城，<font color="#1B5969">〔〖胡三省注〗昭帝元始六年，置金城郡；唐兰、鄯、廓州地。〕</font>图上方略。羌戎小夷，逆天背畔，灭亡不久，愿陛下以属老臣，<font color="#1B5969">〔〖胡三省注〗师古曰：属，委也。属，音之欲翻。〕</font>勿以为忧！”上笑曰：“诺。”乃大发兵诣金城。<br>
			<br>
			　　夏，四月，遣充国将之，以击西羌。<br>
			<br>
			　　六月，有星孛于东方。<br>
			<br>
			　　<font color="#1B5969">【译文】<br>
			<br>
			　　义渠安国到达羌中，召集先零部落众首领三十余人前来，将其中最为桀骜狡猾者全部杀死，又纵兵袭击先零人，斩首一千余级。于是引起归附汉朝的各羌人部落和归义羌侯杨玉的愤怒怨恨，不再信任、顺服汉朝，于是劫掠弱小种族，侵犯汉朝边塞，攻打城池，杀伤官吏。义渠安国以骑都尉身分率领二千骑兵防备羌人，进至浩，遭到羌人袭击，损失了很多车马辎重和武器。义渠安国率兵撤退，到达令居，奏闻朝廷。<br>
			<br>
			　　此时，赵充国年纪已七十有余，汉宣帝认为他已老，派丙吉前去问他谁能担任大将。赵充国回答说：“谁也不如我合适。”汉宣帝又派人问他说：“你估计羌人会怎样？应当派多少人？”赵充国说：“百闻不如一见，行兵打仗之事难以遥测，我愿赶到金城，画出地图，制定方略，再上奏陛下。羌人不过是戎夷小种，逆天背叛，不久就会灭亡，希望陛下将此事交给老臣来办，不必担忧。”汉宣帝笑着说：“可以。”于是调发大兵前往金城。<br>
			<br>
			　　夏季，四月，派赵充国率领金城军队进攻西羌。<br>
			<br>
			　　六月，东方天空出现异星。<br>
			<br>
			　　【原文】</font><br>
			<br>
			　　赵充国至金城，须兵满万骑，欲渡河，恐为虏所遮，即夜遣三校衔枚先渡，<font color="#1B5969">〔〖胡三省注〗师古曰：衔枚者，欲其无声，使虏不觉。〕</font>渡，辄营陈；<font color="#1B5969">〔〖胡三省注〗立营陈，则虏不得而犯，诸军可以相继而渡河。陈，读曰阵。〕</font>会明毕，遂以次尽渡。虏数十百骑来，出入军傍，充国曰：“吾士马新倦，不可驰逐，此皆骁骑难制，又恐其为诱兵也。击虏以殄灭为期，小利不足贪！”令军勿击。遣骑候四望陿中无虏，<font color="#1B5969">〔〖胡三省注〗文颖曰：金城有三陿，在南六百里。师古曰：山峭而夹水曰陿，四望者，陿名也。陿，音狭。〖按〗与今“峡”通。〕</font>夜，引兵上至落都，<font color="#1B5969">〔〖胡三省注〗服虔曰。落都，山名也。据《水经注》，破羌县之西有乐都城。《后汉志》，浩斖县有雒都谷。刘昫曰：唐鄯州，治故乐都城。〕</font>召诸校司马谓曰：“吾知羌虏不能为兵矣！使虏发数千人守杜四望陿中，<font color="#1B5969">〔〖胡三省注〗师古曰：杜，塞也。〖按〗禁也。〕</font>兵岂得入哉！”<br>
			<br>
			　　充国常以远斥候为务，行必为战备，止必坚营壁，尤能持重，爱士卒，先计而后战。遂西至西部都尉府，<font color="#1B5969">〔〖胡三省注〗孟康曰：在金城。〕</font>日飨军士，<font color="#1B5969">〔〖胡三省注〗师古曰：飨，饮之。〕</font>士皆欲为用。虏数挑战，充国坚守。捕得生口，言羌豪相数责曰：“语汝无反，今天子遣赵将军来，年八九十矣，善为兵；今请欲壹斗而死，可得邪！”<font color="#1B5969">〔〖胡三省注〗言充国持重不战，羌欲一斗而死，不可得也。〕</font>初，&#17232;、幵豪靡当兒使弟雕库来告都尉曰：“先零欲反。”后数日，果反。雕库种人颇在先零中，都尉即留雕库为质。<font color="#1B5969">〔〖胡三省注〗金城西部都尉也。种，章勇翻。质，音致。〕</font>充国以为无罪，乃遣归告种豪：“大兵诛有罪者，明白自别，毋取并灭。<font color="#1B5969">〔〖胡三省注〗师古曰：言勿相和同，并取灭亡。〕</font>天子告诸羌人：犯法者能相捕斩，除罪，仍以功大小赐钱有差；<font color="#1B5969">〔〖胡三省注〗时募能斩大豪有罪者一人，赐钱四十万；中豪十五万；下豪二万；女子及老、弱千钱。〕</font>又以其所捕妻子、财物尽与之。”充国计欲以威信招降&#17232;、幵及劫略者，解散虏谋，徼其疲剧，乃击之。<font color="#1B5969">〔〖胡三省注〗师古曰：徼，要也，〕</font><br>
			<br>
			　　时上已发内郡兵屯边者合六万人矣。酒泉太守辛武贤<font color="#1B5969">〔〖胡三省注〗《姓谱》：夏启封支子于莘；莘、辛相近，遂为辛氏。汉初申蒲为赵、魏名将，及徙家陇西，遂为陇西人。余按此叙辛武贤之世，然既以莘为辛，而又以申牵合之，以其声相近也。然周自有太史辛甲。〕</font>奏言：“郡兵皆屯备南山，北边空虚，势不可久。若至秋冬乃进兵，此虏在境外之册。今虏朝夕为寇，土地寒苦，汉马不耐冬，不如以七月上旬赍三十日粮，分兵出张掖、酒泉，合击&#17232;、幵在鲜水上者。<font color="#1B5969">〔〖胡三省注〗刘昫曰：汉金城郡之金城县，&#17232;羌所处也；后汉置西海郡；晋乞伏乾归都于此；唐为兰州五泉县。余据《汉书》，羌豪献鲜水海地于王莽，置西海郡，即此。《山海经》云：北鲜之山，鲜水出焉，北流注于徐吾。非此鲜水也。〕</font>虽不能尽诛，但夺其畜产，虏其妻子，复引兵还。冬复击之，大兵仍出，虏必震坏。”<font color="#1B5969">〔〖胡三省注〗师古曰：仍，频也。〕</font><br>
			<br>
			　　<font color="#1B5969">【译文】<br>
			<br>
			　　赵充国来到金城，等骑兵集结到一万名时，打算渡过黄河，怕遭羌军拦击，便于夜晚派出三名军校悄无声息地先行偷渡，渡河后立即设立营阵，正巧天色已明，于是大军依次全部渡过黄河。羌军约百名骑兵出现在汉军附近，赵充国说：“我军现在兵马劳乏，不能奔驰追击，这都是敌人的精锐骑兵，不易制服，又怕是敌人的诱兵。我们此战的目标是要将敌军全部消灭，不能贪图小利！”下令全军不准出击。赵充国派人到四望峡侦察，发现峡中并无敌兵。夜晚，赵充国率军穿过四望峡，抵达落都山，召集各位军校、司马说道：“我知道羌人不懂用兵之法了。假如羌人派兵数千，堵住四望峡，我军怎么进得去呢！”<br>
			<br>
			　　赵充国经常注意向远处派出侦察兵，行军时一定做好战斗准备，扎营时一定使营垒坚固，他特别老成持重，爱护士卒，必先制定好作战计划，然后再进行战斗。他率军向西来到西部都尉府，每天都用丰富的饮食让将士们饱餐，将士们都愿意为他所用。羌军多次挑战，赵充国坚守不出。汉军从抓到的羌军俘虏口中得知，羌人各部首领多次相互责备说：“告诉你不要造反，如今天子派赵将军率军前来，赵将军已然八九十岁了，善于用兵，现在我们就是想一战而死，办不到吗！”最初，&#17232;、幵两部首领靡当兒派其弟雕库来报告西部都尉说：“先零部企图造反。”几天后，先零部果然造反。雕库同族的人有不少在先零部中，于是都尉将雕库留为人质。赵充国认为雕库无罪，便将其放回，让他转告羌人各部首领说：“大兵前来，只杀有罪之人，请你们自相区别，不要与有罪者一同去死。天子要我告诉各部羌人，犯法者只要能主动捕杀同党，就可免罪，仍按功劳大小赐给数量不同的钱财，并将捕杀之人的妻子儿女和财物全部赐给他。”赵充国打算先以威信招降、及其他被先零部胁迫的羌人部落，瓦解羌人联合叛汉的人计划，等到他们疲惫不堪时，再发动攻击。<br>
			<br>
			　　此时，汉宣帝已征发内地郡国的军队达六万人。酒泉太守辛武贤上奏说：“各郡军队都屯扎在南山，使北部边疆空虚，其势难以长久。如等到秋冬季节再出兵，那是敌人远在边境之外的策略，如今羌人日夜不停地进行侵扰，当地气候寒冷，汉军马匹不能过冬，不如在七月上旬，携带三十日粮，自张掖、酒泉分路出兵，合击鲜水之畔的&#17232;、幵两部羌人。虽不能全部剿灭，但可夺其畜产，掳其妻子儿女，然后率兵退还，到冬天再次进攻。大军频繁出击，羌人必定震恐。”<br>
			<br>
			　　【原文】</font><br>
			<br>
			　　天子下其书充国，令议之。充国以为：“一马自负三十日食，为米二斛四斗，麦八斛，又有衣装、兵器，难以追逐。虏必商军进退，<font color="#1B5969">〔〖胡三省注〗师古曰：商，计度也。〕</font>稍引去，逐水草，入山林。随而深入，虏即据前险，守后厄，以绝粮道，必有伤危之忧，为夷狄笑，千载不可复。<font color="#1B5969">〔〖胡三省注〗复，报也。载，子亥翻。〕</font>而武贤以为可夺其畜产，虏其妻子，此殆空言，非至计也。<font color="#1B5969">〔〖胡三省注〗师古曰：殆，仅也。韵略云：近也。〕</font>先零首为畔逆，它种劫略，<font color="#1B5969">〔〖胡三省注〗师古曰：言被劫略而反畔，非其本心。〕</font>故臣愚册，<font color="#1B5969">〔〖胡三省注〗册，谋也，筹也。〕</font>欲捐&#17232;、幵闇昧之过，隐而勿章，先行先零之诛以震动之，宜悔过反善，因赦其罪，选择良吏知其俗者，拊循和辑。<font color="#1B5969">〔〖胡三省注〗师古曰：拊，古抚字。辑，与集同。〕</font>此全师保胜安边之册。”<br>
			<br>
			　　天子下其书，公卿议者咸以为“先零兵盛而负&#17232;、幵之助。<font color="#1B5969">〔〖胡三省注〗师古曰：负，恃也。〕</font>不先破&#17232;、幵，则先零未可图也。”上乃拜侍中许延寿为强弩将军，即拜酒泉太守武贤为破羌将军，<font color="#1B5969">〔〖胡三省注〗师古曰：即，就也。就其郡而拜之。〕</font>赐玺书嘉纳其册。以书敕让充国曰：“今转输并起，百姓烦扰，将军将万馀之众，不早及秋共水草之利，争其畜食，<font color="#1B5969">〔〖胡三省注〗师古曰：此畜，谓畜产牛羊之属；食，谓谷麦之属也。或曰：畜食，畜之所食，即谓草也。〕</font>欲至冬，虏皆当畜食，<font color="#1B5969">〔〖胡三省注〗师古曰：此畜读曰蓄。蓄，聚积也。〖按〗前句“畜食”与此句“畜食”，同义也。师古之曰注，不乏穿凿附会之例，后人自鉴。〕</font>多臧匿山中，<font color="#1B5969">〔〖胡三省注〗臧，古藏字。〕</font>依险阻，将军士寒，手足皲瘃，师古曰：皲，坼裂也。瘃，寒创也。皲，音军。瘃，竹足翻。〕</font>宁有利哉！将军不念中国之费，欲以岁数而胜敌，<font color="#1B5969">〔〖胡三省注〗师古曰：久历年岁，乃胜小敌也。〕</font>将军谁不乐此者！<font color="#1B5969">〔〖胡三省注〗师曰古：言为将军者皆乐此。乐，音洛。〕</font>今诏破羌将军武贤等将兵，以七月击罕羌。将军其引兵并进，勿复有疑！”<br>
			<br>
			　　<font color="#1B5969">【译文】<br>
			<br>
			　　汉宣帝将辛武贤的奏章交给赵充国，命他发表意见。赵充国认为：“每匹马要载负一名战士三十日的粮食，即米二斛四斗，麦八斛，再加上行装、武器，难以奔驰追击。敌人必然会估计出我军进退的时间，稍稍撤退，追逐水草，深入山林。我军随之深入，敌人就占据前方险要，扼守后方通路，断绝我军粮道，必使我军有伤亡危险的忧虑，受到夷狄之人的嘲笑，这种耻辱千年也无法报复。而辛武贤认为可以掳夺羌人的畜产、妻子儿女等，这怕是一派空话，不是最好的计策。先零为叛逆祸首，其他部族只是被其胁迫，所以，我的计划是：舍弃&#17232;、幵两部昏昧不明的过失，暂时隐忍不宣，先诛讨先零，以震动羌人，他们将会悔过，反过来向善，再赦免其罪，挑选了解他们风俗的优秀官吏，前往安抚和解。这才是既能保全部队，又能获取胜利、保证边疆安定的策略。”<br>
			<br>
			　　汉宣帝将赵充国的奏章交给公卿大臣们讨论，大家都认为：“先零兵力强盛，又依仗&#17232;、幵的帮助，如不先破&#17232;、幵，就不能进攻先零。”于是汉宣帝任命侍中许延寿为强弩将军，就地任命酒泉太守辛武贤为破羌将军，颁赐诏书嘉勉辛武贤的建议，并写信责备赵弃国说：“如今到处都在向前方输送军粮，使百姓受到烦扰，将军率领大军一万余人，不及早利用秋季水草茂盛的时机，争夺羌人的牲畜、粮食，却要等到冬季再行出击，但那时羌人都会积蓄粮食，多数藏匿于深山之中，据守险要，而将军士卒寒苦，手足皲裂，难道会有利吗！将军不念国家耗费巨大，只想拖延数年而取胜，哪位将军，不愿这样！现在诏令破羌将军辛武贤等率兵于七月进击&#17232;、幵，将军率兵同时出击，不得再有迟疑！”<br>
			<br>
			　　【原文】</font><br>
			<br>
			　　充国上书曰：“陛下前幸赐书，欲使人谕&#17232;，以大军当至，汉不诛&#17232;，以解其谋。臣故遣幵豪雕库宣天子至德；&#17232;、幵之属皆闻知明诏。今先零羌杨玉阻石山木，候便为寇，<font color="#1B5969">〔〖胡三省注〗师古曰：谓阻依山之木石以自保固。〕</font>&#17232;羌未有所犯，乃置先零，先击&#17232;，释有罪，诛无辜，<font color="#1B5969">〔〖胡三省注〗师古曰：释，置也，放也。〕</font>起壹难，就两害，诚非陛下本计也。臣闻兵法：‘攻不足者守有馀。’又曰：‘善战者致人，不致于人。’<font color="#1B5969">〔〖胡三省注〗师古曰：致人者，引致而取之。致于人，为人所引也。〕</font>今&#17232;羌欲为敦煌、酒泉寇，宜饬兵马，练战士，以须其至。<font color="#1B5969">〔〖胡三省注〗师古曰：须，待也。〕</font>坐得致敌之术，以逸击劳，取胜之道也。今恐二郡兵少，不足以守，而发之行攻，释致虏之术而从为虏所致之道，<font color="#1B5969">〔〖胡三省注〗师古曰：释，废也。〕</font>臣愚以为不便。先零羌虏欲为背畔，故与&#17232;、幵解仇结约，然其私心不能无恐汉兵而&#17232;、幵背之也。臣愚以为其计常欲先赴&#17232;、幵之急以坚其约。先击&#17232;羌，先零必助之。今虏马肥、粮食方饶，击之恐不能伤害，适使先零得施德于&#17232;羌，<font color="#1B5969">〔〖胡三省注〗师古曰：施德，自树恩德也。〕</font>坚其约，合其党。虏交坚党，合精兵二万馀人，迫胁诸小种，附著者稍众，莫须之属不轻得离也。<font color="#1B5969">〔〖胡三省注〗服虔曰：莫须，小种羌名也。〕</font>如是，虏兵浸多，诛之用力数倍。臣恐国家忧累，由十年数，不二三岁而已。于臣之计，先诛先零已，则&#17232;、幵之属不烦兵而服矣。先零已诛而&#17232;、幵不服，涉正月击之，得计之理，又其时也。以今进兵，诚不见其利。”<br>
			<br>
			　　戊申，充国上奏。秋，七月，甲寅，玺书报，从充国计焉。<br>
			<br>
			　　<font color="#1B5969">【译文】<br>
			<br>
			　　赵充国上书汉宣帝说：“陛下上次赐我书信，打算派人劝谕&#17232;部羌人，大军将会前来，但汉朝并不是要征讨他们，以此来瓦解羌人联合叛汉的计划。所以我派幵部首领雕库去宣示天子盛德，&#17232;、幵两部羌人都已听到了天子的明诏。如今先零羌首领杨玉凭借山中树木岩石自保，并寻机出山骚扰，而&#17232;羌并无冒犯行为，却放过有罪的先零，先打无辜的&#17232;羌；一个部族起来叛乱，却给两个部族留下伤害，实在违背陛下原来的计划！我听说兵法上讲：‘不足以进攻的力量，用于防守却能有余。’又说：‘善于打仗的人，能主动引诱敌人，而不被敌人所引诱。’如今&#17232;羌企图进犯敦煌、酒泉，本应整顿兵马，训练士卒，等待敌人前来，坐在那里，用引诱敌人的战术，以逸击劳，这才是取胜之道。现在唯恐二郡兵力单薄，不足防守，却出兵进攻，放弃引诱敌人的战术，而被敌人所引诱，我认为不利。先零羌打算背叛我朝，所以才与&#17232;、幵化解怨仇，缔结盟约，但其内心深处不能不害怕汉军一到而&#17232;、幵背叛他们。我认为先零时常希望能先为&#17232;、幵解救危急，以巩固他们的联盟。先攻&#17232;羌，先零肯定会援助他们。现在，羌人的马匹正肥，粮食正多，攻击他们，恐怕不能造成伤害，而正好使先零有机会施德于&#17232;羌，巩固其联盟，团结其党羽。先零巩固其联盟之后，会合精兵二万余人，胁迫其他弱小部族，归附者逐渐增多，像莫须部羌人之类的弱小部族，要想脱离其控制就不容易了。果真如此，则羌人兵力逐渐增多，要征讨他们，就需增加几倍的力量，我恐怕国家的忧烦困扰，当以十年计，而不只二三年了。按我的计划，先诛杀了先零，则&#17232;、幵之流不必再劳烦军队，就可顺服。如先零已经诛杀，而&#17232;、幵等仍不肯屈服，等到明年正月再攻击他们，则不但合理，而且适时。现在进兵，实在看不到有什么利益！”<br>
			<br>
			　　戊申（二十八日），赵充国奏闻朝廷。秋季，七月甲寅（初五），汉宣帝颁赐诏书，采纳赵充国的计划。<br>
			<br>
			　　【原文】</font><br>
			<br>
			　　充国乃引兵至先零在所。虏久屯聚，懈驰，<font color="#1B5969">〔〖胡三省注〗师古曰：弛，放也。〕</font>望见大军，弃车重，欲渡湟水，道阨陿。充国徐行驱之。或曰：“逐利行迟。”<font color="#1B5969">〔〖胡三省注〗师古曰：逐利宜速，今行太迟。〕</font>充国曰：“此穷寇，不可迫也。缓之则走不顾，急之则还致死。”<font color="#1B5969">〔〖胡三省注〗师古曰：谓更回还尽力而死战。〕</font>诸校皆曰：“善。”虏赴水溺死者数百。降及斩首五百馀人。虏马、牛、羊十万馀头，车四千馀两。<font color="#1B5969">〔〖胡三省注〗两，音亮。〕</font>兵至&#17232;地，令军毋燔聚落、刍牧田中。<font color="#1B5969">〔〖胡三省注〗师古曰：不得燔烧人居，及于田亩之中刈刍放牧也。〕</font>&#17232;羌闻之，喜曰：“汉果不击我矣！”豪靡忘使人来言：“愿得还复故地。”<font color="#1B5969">〔〖胡三省注〗服虔曰：靡忘，羌帅名也。〕</font>充国以闻，未报。靡忘来自归，充国赐饮食，遣还谕种人。护军以下皆争之曰：“此反虏，不可擅遣！”充国曰：“诸君但欲便文自营，<font color="#1B5969">〔〖胡三省注〗师古曰：苟取文墨之便，以自营卫。〕</font>非为公家忠计也！”语未卒，玺书报，令靡忘以赎论。后&#17232;竟不烦兵而下。<br>
			<br>
			　　上诏破羌、强弩将军诣屯所，以十二月与充国合，进击先零。时羌降者万馀人矣，充国度其必坏，欲罢骑兵，屯田以待其敝。作奏未上，会得进兵玺书，充国子中郎将卬惧，使客谏充国曰：“诚令兵出，破军杀将，以倾国家，将军守之可也。即利与病，又何足争？一旦不合上意，遣绣衣来责将军，<font color="#1B5969">〔〖胡三省注〗师古曰：绣衣，谓御史。〕</font>将军之身不能自保，何国家之安！”充国汉曰：“是何言之不忠也！本用吾言，羌虏得至是邪！<font color="#1B5969">〔〖胡三省注〗师古曰：言豫防之，可无今日之寇也。〕</font>往者举可先行羌者，吾举辛武贤；丞相御史复白遣义渠安国，竟沮败羌。金城、湟中谷斛八钱，吾谓耿中丞：<font color="#1B5969">〔〖胡三省注〗服虔曰：耿寿昌也，为司农中丞。《姓谱》：耿，古国名，为晋所灭，子孙以为氏。谓，告语也。〕</font>‘籴三百万斛谷，羌人不敢动矣！’<font color="#1B5969">〔〖胡三省注〗师古曰：言豫储粮食可以制敌。〕</font>耿中丞请籴百万斛，乃得四十万斛耳；义渠再使，且费其半。失此二册，羌人致敢为逆。失之毫厘，差以千里，是既然矣。今兵久不决，四夷卒有动摇，<font color="#1B5969">〔〖胡三省注〗卒，读曰猝；下可卒同，又卒死同。〕</font>相因而起，虽有知者不能善其后，<font color="#1B5969">〔〖胡三省注〗知，读曰智。〕</font>羌独足忧邪？<font color="#1B5969">〔〖胡三省注〗师古曰：言傥如此，则所忧不独在羌。〕</font>吾固以死守之，明主可为忠言。”<br>
			<br>
			　　<font color="#1B5969">【译文】<br>
			<br>
			　　于是赵充国率兵进抵先零地区。羌人屯兵已久，戒备松懈，忽见汉军大兵来到，慌忙抛弃车马辎重，企图渡过湟水，道路狭窄。赵充国率军缓缓前行，驱赶羌军。有人对赵充国说：“要取得战果，推进速度不宜迟缓。”赵充国说：“这是走投无路的敌兵，不可逼迫太急。缓慢追击，他们只逃跑不回头；逼迫太急，则回头死战。”各位军校都说：“有理。”羌人掉入水中淹死数百人，投降及被汉军所杀达五百余人，汉军缴获马、牛、羊十万余头，车四千余辆。汉军行至&#17232;地，赵充国下令不得焚烧羌人村落，不得在羌人耕地中牧马。&#17232;羌听说后，高兴地说：“汉军果然不打我们！”其首领豪靡忘派人前来对赵充国说：“希望能让我们回到原来的地方。”赵充国上奏朝廷，未得到回音。靡忘亲自前来归降，赵充国赐其饮食，派他回去告谕本部羌人。护军及以下将领都说：“靡忘是国家叛逆，不能擅自放走！”赵充国说：“你们都只是为了文墨之便，自我营护，并不忠心为国家着想！”话未讲完，诏书来到，命靡忘将功赎罪。后&#17232;羌终于未用兵而平定。<br>
			<br>
			　　汉宣帝下诏书命破羌将军辛武贤、强弩将军许延寿率兵前往赵充国屯兵之处，于十二月与赵充国会合，进攻先零。当时，羌人投降汉军已一万有余了，赵充国估计羌人肯定要失败，打算撤除骑兵，以步兵在当地屯垦戍卫，等待羌人因自身疲惫而败亡。奏章写好，还未上奏，恰于此时接到汉宣帝命其进兵的诏书。赵充国的儿子中郎将赵卬感到害怕，便让幕僚去劝赵充国说：“假如出兵会损兵折将，倾覆国家，将军坚持己见，防守不出也还可以。而如果只是利与弊的区别，又有什么可争执的呢？一旦违背了皇上之意，派御史前来责问，将军本身不能自保，又怎能保证国家的安全！”赵充国叹息说：“这话是多么不忠！若是原来就采纳我的意见，羌人能发展到这一步吗！当初，推荐先去西羌巡行的人选，我推荐了辛武贤；而丞相、御史又奏请皇上，派义渠安国前去，结果败坏了大事。金城、湟中地区谷价一斛八钱，我曾对司农中丞耿寿昌说：‘只要我们购买三百万斛谷物储备，羌人就不敢轻举妄动了。’而耿寿昌请求购买一百万斛，实际只得四十万斛而已，义渠安国再次出行，又用去一半。这两项计划都未实现，才使羌人敢于叛逆。正所谓失之毫厘，差以千里！如今战事长期不能结束，如果四方蛮夷突然动摇，借机相继起兵造反，即使高明的人也无法收拾，岂只是羌人值得忧虑！我誓死也要坚持我的意见，皇上圣明，可以向他陈述我的忠言。”<br>
			<br>
			　　【原文】</font><br>
			<br>
			　　遂上屯田奏曰：“臣所将吏士、马牛食所用粮谷、茭稾，调度甚广，难久不解，徭役不息，恐生它变，为明主忧，诚非素定庙胜之册。<font color="#1B5969">〔〖胡三省注〗师古曰：庙胜，谓谋于庙堂而胜敌也。〕</font>且羌易以计破，难用兵碎也，故臣愚心以为击之不便！计度临羌东至浩亹，羌虏故田及公田，民所未垦，可二千顷以上，其间邮亭多坏败者。臣前部士入山，伐林木六万馀枚，在水次。臣愿罢骑兵，留步兵万二百八十一人，分屯要害处，冰解漕下，缮乡亭，浚沟渠，<font color="#1B5969">〔〖胡三省注〗师古曰：漕下，以水运木而下也。缮，补也。浚，深治也。〕</font>治湟陿以西道桥七十所，令可至鲜水左右。田事出，赋人二十畮；<font color="#1B5969">〔〖胡三省注〗师古曰：田事出，谓至春，人出营田也。赋，谓班与之也。畮，古亩字。〕</font>至四月草生，发郡骑及属国胡骑各千，就草为田者游兵，以充入金城郡，益积畜，省大费。今大司农所转谷至者，足支万人一岁食，谨上田处及器用簿。”<br>
			<br>
			　　上报曰：“即如将军之计，虏当何时伏诛？兵当何时得决？孰计其便，复奏。”<br>
			<br>
			　　<font color="#1B5969">【译文】<br>
			<br>
			　　于是，赵充国上书请求屯田说：“我率领的将士、马牛食用的粮食、草料须大范围地从各处征调，羌乱长久不能解除，则徭役不会止息，又恐发生其他变故，为陛下增加忧虑，确实不是朝廷克敌制胜的上策。况且，对羌人之叛，用智谋瓦解较易，用武力镇压则较难，所以我认为进攻不是上策！据估计，从临羌向东至浩亹，羌人旧有的私田和公田，民众没有开垦的荒地，约有二千顷以上，其间驿站多数颓坏。我以前曾派士卒入山，砍伐林木六万余株，存于湟水之滨。我建议：撤除骑兵，留步兵一万二百八十一人，分别屯驻在要害地区，待到河水解冻，木材顺流而下，正好用来修缮乡亭，疏浚沟渠，在湟陿以西建造桥梁七十座，使至鲜水一带的道路畅通。明年春耕时，每名屯田兵卒分给三十亩土地；到四月草木长出后，征调郡属骑兵和属国胡人骑兵各一千，到草地为屯田者充当警卫。屯田收获的粮食，运入金城郡，增加积蓄，节省大量费用。现在大司农运来的粮食，足够一万人一年所食，谨呈上屯田区划及需用器具清册。”<br>
			<br>
			　　汉宣帝下诏询问赵充国说：“如按照将军的计划，羌人叛乱当何时可以剿灭？战事当何时能够结束？仔细研究出最佳方案，再次上奏！”<br>
			<br>
			　　【原文】</font><br>
			<br>
			　　充国上状曰：“臣闻帝王之兵，以全取胜，是以贵谋而贱战。‘百战而百胜，非善之善者也，故先为不可胜以待敌之可胜。’<font color="#1B5969">〔〖胡三省注〗师古曰：此兵法之辞，言先自完坚，令敌不能胜我，乃可以胜敌也。余据此言本之孙子。〕</font>蛮夷习俗虽殊于礼义之国，然其欲避害就利，爱亲戚，畏死亡，一也。今虏亡其美地荐草，<font color="#1B5969">〔〖胡三省注〗师古曰：荐，稠草。〕</font>愁于寄托，远遁，骨肉心离，人有畔志。而明主班师罢兵，万人留田，顺天时，因地利，以待可胜之虏，虽未即伏辜，兵决可期月而望，羌虏瓦解，前后降者万七百馀人，及受言去者凡七十辈，<font color="#1B5969">〔〖胡三省注〗如淳曰：羌胡言欲降，受其言遣去者。师古曰：如说非也。谓羌受充国之言，归相告喻者也。羌虏，即羌贼耳，无预于胡。〕</font>此坐支解羌虏之具也。臣谨条不出兵留田便宜十二事：步兵九校、<font color="#1B5969">〔〖胡三省注〗师古曰：一部为一校。〕</font>吏士万人留屯，以为武备，因田致谷，威德并行，一也。又因排折羌虏，令不得归肥饶之地，贫破其众，以成羌虏相畔之渐，二也。居民得并田作，<font color="#1B5969">〔〖胡三省注〗师古曰：并且，读如本字，又音步浪翻。仲冯曰：并，亦俱也。〕</font>不失农业，三也。军马一月之食，度支田士一岁，罢骑兵以省大费，四也。至春，省甲士卒，循河、湟漕谷至临羌，<font color="#1B5969">〔〖胡三省注〗临羌县，属金城郡，其西北即塞外。〕</font>以示羌虏，扬威武，传世折冲之具，五也。以閒暇时，下先所伐材，缮治邮亭，充入金城，六也。<font color="#1B5969">〔〖胡三省注〗閒，与閑（闲）同。治，直之翻。〕</font>兵出，乘危徼幸；<font color="#1B5969">〔〖胡三省注〗师古曰：言不可必胜。徼，坚尧翻，又一遥翻。〕</font>不出，令反畔之虏窜于风寒之地，离霜露、疾疫、瘃堕之患，<font color="#1B5969">〔〖胡三省注〗师古曰：堕，谓困寒瘃而堕指者。〕</font>坐得必胜之道，七也。无经阻、远追、死伤之害，八也。内不损威武之重，外不令虏得乘间之势，九也。<font color="#1B5969">〔〖胡三省注〗师古曰：间，谓军之间隙者也。间，古苋翻。〕</font>又亡惊动河南大幵<font color="#1B5969">〔〖胡三省注〗服虔曰：皆羌种，在河西之河南也。亡，古无字通。〕</font>使生它变之忧，十也。治隍陿中道桥，令可至鲜水以制西域，伸威千里，从枕席上过师，十一也。<font color="#1B5969">〔〖胡三省注〗郑氏曰：桥成，军行安易，若于枕席上过也。〕</font>大费既省，繇役豫息，以戒不虞，十二也。<font color="#1B5969">〔〖胡三省注〗繇，古傜字通。〕</font>留屯田得十二便，出兵失十二利，唯明诏采择！”<br>
			<br>
			　　上复赐报曰：“兵决可期月而望者，谓今冬邪，谓何时也？将军独不计虏闻兵颇罢，且丁壮相聚，攻扰田者及道上屯兵，复杀略人民，将何以止之？将军孰计复奏！”<br>
			<br>
			　　<font color="#1B5969">【译文】<br>
			<br>
			　　赵充国上奏说：“我听说，帝王的军队，应当不受什么损失就能取得胜利，所以重视谋略，轻视拚杀。《孙子兵法》说：‘百战百胜，并非高手中的高手，所以应先使自己立于不败之地，再等待可以战胜敌人的机会。’蛮夷外族的习俗虽与我们礼义之邦有所不同，但希望能躲避危害，争取有利，爱护亲属，惧怕死亡，则与我们一样。现在，羌人丧失了他们肥美的土地和茂盛的牧草，逃到遥远的荒山野地，为自己的寄身之地而发愁，骨肉离心，人人都产生了背叛之念。而此时陛下班师罢兵，留下万人屯田，顺应天时，利用地利，等待战胜羌人的机会。羌人虽未立即剿灭，然可望于一年之内结束战事。羌人已在迅速瓦解之中，前后共有一万七百余人投降，接受我方劝告，回去说服自己的同伴不再与朝廷为敌的共有七十批，这些人恰是瓦解羌人的工具。我谨归纳了不出兵而留兵屯田的十二项有益之处：九位步兵指挥官和万名官兵留此屯田，进行战备，耕田积粮，威德并行，此其一。因屯田而排斥羌人，不让他们回到肥沃的土地上去，使其部众贫困破败，以促成羌人相互背叛的趋势，此其二。居民得以一同耕作，不破坏农业，此其三。骑兵，包括战马一个月的食用，能够屯田士兵维持一年，撤除骑兵可节省大量费用，此其四。春天来临，调集士卒，顺黄河和湟水将粮食运到临羌，向羌人显示威力，这是后世御敌的资本，此其五。农闲时，将以前砍伐的木材运来，修缮驿站，将物资输入金城，此其六。如果现在出兵，冒险而无必胜把握；暂不出兵，则使叛逆羌人流窜于风寒之地，遭受霜露、瘟疫、冻伤的灾患，我们则坐着得到必胜的机会，此其七。可以避免遭遇险阻、深入追击和将士死伤的损害，此其八。对内不使朝廷的威严受到损害，对外不给羌人以可乘之机，此其九。又不会惊动黄河南岸大幵部落而产生新的事变，增加陛下之忧，此其十。修建隍谷中的桥梁，使至鲜水的道路畅通，以控制西域，扬威千里之外，使军队从此经过如同经过自家的床头一般容易，此其十一。大费用既已节省，便可不征发徭役，以防止出现预想不到的变故，此其十二。留兵屯田可得此十二项便利，出兵攻击则失此十二项便利，请陛下英明抉择！”<br>
			<br>
			　　汉宣帝再次回复说：“你说可望于一年之中结束战事，是说今年冬季吗？还是何时？难道你不考虑羌人听说我们撤除骑兵，会集结精锐，攻袭骚扰屯田兵卒和道路上的守军，再次杀掠百姓，我们将用什么来制止？将军深入思考后再次上奏。”<br>
			<br>
			　　【原文】</font><br>
			<br>
			　　充国复奏曰：“臣闻兵以计为本，故多算胜少算。<font color="#1B5969">〔〖胡三省注〗孙子曰：多算胜，少算不胜。〕</font>先零羌精兵，今馀不过七八千人，失地远客分散，饥冻畔还者不绝。臣愚以为虏破坏可日月冀，远在来春，故曰兵决可期月而望。窃见北边自敦煌至辽东万一千五百馀里，乘塞列地有吏卒数千人，虏数以大众攻之而不能害。今骑兵虽罢，虏见屯田之士精兵万人，从今尽三月，虏马羸瘦，必不敢捐其妻子于它种中，远涉山河而来为寇；亦不敢将其累重，还归故地。<font color="#1B5969">〔〖胡三省注〗师古曰：累重，谓妻子也。累，力瑞翻。重，直用翻。〕</font>是臣之愚计所以度虏且必瓦解其处，<font color="#1B5969">〔〖胡三省注〗师古曰：各于其处自瓦解。〕</font>不战而自破之册也。<font color="#1B5969">〔〖胡三省注〗册，与策同。〕</font>至于虏小寇盗，时杀人民，其原未可卒禁。<font color="#1B5969">〔〖胡三省注〗卒，读曰猝。〕</font>臣闻战不必胜，不苟接刃；攻不必取，不苟劳众。诚令兵出，虽不能灭先零，但能令虏绝不为小寇，则出兵可也。即今同是，<font color="#1B5969">〔〖胡三省注〗师古曰：言俱不能止小寇盗。〕</font>而释坐胜之道，从乘危之势，往终不见利，空内自罢敝，<font color="#1B5969">〔〖胡三省注〗罢（羆），读曰疲。〕</font>贬重以自损，<font color="#1B5969">〔〖胡三省注〗贬重，谓贬中国之威重也。〕</font>非所以示蛮夷也。又大兵一出，还不可复留，<font color="#1B5969">〔〖胡三省注〗言大兵出塞而还，人有归志，不可使复留屯以备羌。〕</font>湟中亦未可空，如是，徭役复更发也，臣愚以为不便。臣窃自惟念：奉诏出塞，引军远击，穷天子之精兵，散车甲于山野，虽亡尺寸之功，<font color="#1B5969">〔〖胡三省注〗亡，古无字通；下同。〕</font>媮得避嫌之便，<font color="#1B5969">〔〖胡三省注〗师古曰：媮，苟且也。〕</font>而亡后咎馀责。此人臣不忠之利，非明主社稷之福也！”<br>
			<br>
			　　<font color="#1B5969">【译文】<br>
			<br>
			　　赵充国再次上奏说：“我听说，军事行动以谋略为根本，所以多算胜于少算。先零羌之精兵，如今剩下不过七八千人，丧失了原有的土地，分散于远离家乡的地区，挨饿受冻，不断有人叛逃回家。我认为他们崩溃败亡的时间可望以日月计算，最远在明年春天，所以说可望于一年中结束战事。我看到，北部边疆自敦煌直到辽东，共一万一千五百多里，守卫边塞的官吏和戍卒有数千人，敌人多次以大兵攻击，都不能取胜。现在即使撤除骑兵，而羌人见有屯田戍卫的精兵万人，且从现在开始，到三月底，羌人马匹瘦弱，必不敢将妻子儿女丢在其他部族，远涉山河前来侵扰；也不敢将其家属送还家乡。这正是我预计他们必将就地瓦解，不战自破而制定的策略。至于羌人小规模的侵扰掳掠，偶尔杀伤百姓，原本就无法立刻禁绝。我听说，打仗如无必胜的把握，就不能轻易与敌人交手；进攻如无必取的把握，就不能轻易劳师动众。如果发兵出击，即使不能灭亡先零，但能禁绝羌人小规模的侵扰活动，则可以出兵。如果今天同样不能禁绝，却放弃坐而取胜的机会，采取危险的行动，到底得不到好处，还白白使自己内部疲惫、破败，贬低国家威严而损害自己，不能这样对付蛮夷外族。再者大兵一出，返回时便不可再留，而湟中又不能无人戍守，如果这样，则徭役又将兴起，我认为实无益处。我自己思量，如果尊奉陛下的诏令出塞，率兵远袭羌人，用尽天子的精兵，将车马、甲胄散落在山野之中，即使立不下尺寸之功，也能苟且避免嫌疑，过后还能不负责任，不受指责。然而，这些个人的好处却是对陛下的不忠，不是明主和国家之福！”<br>
			<br>
			　　【原文】</font><br>
			<br>
			　　充国奏每上，辄下公卿议臣。初是充国计者什三，中什五，最后什八。有诏诘前言不便者，皆顿首服。魏相曰：“臣愚不习兵事利害。后将军数画军册，其言常是，臣任其计必可用也。”<font color="#1B5969">〔〖胡三省注〗师古曰：任，保也。〕</font>上于是报充国，嘉纳之；亦以破羌、强弩将军数言当击，以是两从其计，诏两将军与中郎将卬出击。强弩出，降四千馀人；破羌斩首二千级。中郎将卬斩首降者亦二千馀级，而充国所降复得五千馀人。诏罢兵，独充国留屯田。<br>
			<br>
			　　大司农朱邑卒。上以其循吏，闵惜之，诏赐其子黄金百斤，以奉其祭祀。<br>
			<br>
			　　是岁，前将军、龙頟侯韩增为大司马、车骑将军。<font color="#1B5969">〔〖胡三省注〗龙雒侯国，属平原郡。师古曰：今书本“雒”字或作“额”，而崔浩云有龙雒村，作“额”者非。雒，音洛。〕</font><br>
			<br>
			　　丁令比三岁钞盗匈奴，<font color="#1B5969">〔〖胡三省注〗令，音零。比，毗至翻。钞，楚交翻。〕</font>杀略数千人。匈奴遣万馀骑往击之，无所得。<font color="#1B5969">〔〖胡三省注〗史言匈奴渐衰。〕</font><br>
			<br>
			　　<font color="#1B5969">【译文】<br>
			<br>
			　　赵充国每次上奏，汉宣帝都给公卿大臣讨论研究。开始，认为赵充国意见正确的人为十分之三，后增加到十分之五，最后更增至十分之八。汉宣帝诘问开始不同意赵充国意见的人为什么改变观点？这些人都叩首承认自己原来的意见不对。丞相魏相说：“我对军事上的利害关系不了解，后将军赵充国曾多次筹划军事方略，他的意见通常都很正确，我担保他的计划一定行得通。”于是汉宣帝回复赵充国，嘉勉并采纳了赵充国的计划，又因破羌将军辛武贤、强弩将军许延寿多次建议进兵攻击，所以也同时批准，下诏命两将军与中郎将赵卬率部出击。强弩将军许延寿出击羌人，招降四千余人。破羌将军辛武贤斩首二千级，中郎将赵卬斩首及招降也有二千余人，而赵充国又招降了五千余人。汉宣帝下诏罢兵，只留下赵充国在当地负责屯田事务。<br>
			<br>
			　　大司农朱邑去世。汉宣帝因他是个奉职守法的官吏，感到怜惜，下诏赐其子黄金一百斤，作为祭祀之用。<br>
			<br>
			　　这一年，汉宣帝任命前将军、龙頟侯韩增为大司马、车骑将军。<br>
			<br>
			　　丁令国连续三年出兵劫掠匈奴，杀死及掳掠数千人。匈奴派遣骑兵一万余人前去攻击丁令国，但没有收获。<br>
			<br>
			　　【原文】</font><br>
			<br>
			　　<b>汉中宗孝宣皇帝　神爵二年（辛酉　公元前60年）</b><br>
			<br>
			　　春，二月，以凤皇、甘露降集京师，赦天下。<br>
			<br>
			　　夏，五月，赵充国奏言：“羌本可五万人军，凡斩首七千六百级，降者三万一千二百人，溺河湟、饥饿者五六千人，定计遗脱与煎巩、黄羝俱亡者不过四千人。<font color="#1B5969">〔〖胡三省注〗定计，以定数计算也。〕</font>羌靡忘等自诡必得，<font color="#1B5969">〔〖胡三省注〗师古曰：诡，责也。自以为忧，责言必能得之。〕</font>请罢屯兵！”奏可。充国振旅而还。<font color="#1B5969">〔〖胡三省注〗书：班师振旅。孔安国注曰：兵入曰振旅。振，整也。杜预曰：振，整也；旅，众也；言整众而还也。〕</font><br>
			<br>
			　　所善浩星赐迎说充国曰：<font color="#1B5969">〔〖胡三省注〗邓展曰：浩星，姓；赐，名也。孙愐曰：汉又有浩星公，治谷梁。说，输芮翻。〕</font>“众人皆以破羌、强弩出击，多斩首、生降，虏以破坏。然有识者以为虏势穷困，兵虽不出，必自服矣。将军即见，宜归功于二将军出击，非愚臣所及。如此，将军计未失也。”充国曰：“吾年老矣，爵位已极，岂嫌伐一时事以欺明主哉！<font color="#1B5969">〔〖胡三省注〗言一时用兵之事，当以实敷奏，岂可以自矜伐为嫌。〕</font>兵势，国之大事，当为后法。老臣不以馀命壹为陛下明言兵之利害，卒死，谁当复言之者！”卒以其意对。上然其计，罢遣辛武贤归酒泉太守官，充国复为后将军。<br>
			<br>
			　　<font color="#1B5969">【译文】<br>
			<br>
			　　<b>汉宣帝神爵二年（辛酉　公元前60年）</b><br>
			<br>
			　　春季，正月，因有凤凰飞集长安，并有甘露降落，所以大赦天下。<br>
			<br>
			　　夏季，五月，赵充国上奏说：“羌人部众和军队本约五万人，前后被斩首共七千六百人，投降三万一千二百人，在黄河、湟水中淹死以及饿死的有五六千人，计算起来，剩下跟随其首领煎巩、黄羝一起逃亡的不过四千人。现已归降的羌人首领靡忘等自己保证可以擒获这些人，所以我请求罢除屯田部队。”汉宣帝批准所奏。赵充国整顿部队返回。<br>
			<br>
			　　赵充国的好友浩星赐前往迎接赵充国，对他说：“大家都认为“破羌”“强弩”二将军率兵出击，多有斩获、招降，所以才使羌人败亡。然而，有见识的人则认为羌人已到穷途末路，即使不发兵出击，也会很快自行投降。将军见到皇上时，应归功于“破羌”“强弩”二位将军率兵出击，你自己并不能与之相比。这样做对你并无什么损失。”赵充国说：“我年岁大了，爵位也到头了，岂能为避免夸耀一时功劳的嫌疑而欺骗皇上？军事措施是国家大事，应当为后人立下榜样。我如不利用自己的余生专为皇上明白分析军事上的利害，一旦去世，谁能再对皇上说这些呢！”终于将自己的想法奏明汉宣帝。汉宣帝接受了他的意见，免除辛武贤“破羌将军”职务，派其仍回酒泉太守原任。赵充国恢复了后将军职务。<br>
			<br>
			　　【原文】</font><br>
			<br>
			　　秋，羌若零、离留、且种、兒库<font color="#1B5969">〔〖胡三省注〗师古曰：且，音子闾翻。〕</font>共斩先零大豪犹非、杨玉首，<font color="#1B5969">〔〖胡三省注〗文颖曰：犹非，人名也。师古曰：犹非及杨玉二人也。〕</font>及诸豪弟泽、阳雕、良儿、靡忘皆帅煎巩、黄羝之属四千馀人降。<font color="#1B5969">〔〖胡三省注〗帅，读曰率；下同。《考异》曰：宣纪：“五月，羌斩犹非、杨玉降。”充国传：“五月，奏罢屯兵。秋，羌斩犹非、杨玉降。”今从传。〕</font>汉封若零、弟泽二人为帅众王，馀皆为侯、为君。<font color="#1B5969">〔〖胡三省注〗离留、且种二人为侯；兒库为君；阳雕为言兵侯；良儿为君；靡忘为献牛君。〕</font>初置金城属国以处降羌。<br>
			<br>
			　　诏举可护羌校尉者。<font color="#1B5969">〔〖胡三省注〗护羌校尉之官，始见于此。范晔曰：汉武帝时，诸羌与匈奴通，攻令居、安故，围枹罕，遣李息、徐自为击定之，始置护羌校尉。〕</font>时充国病，四府举辛武贤小弟汤。<font color="#1B5969">〔〖胡三省注〗四府，丞相、御史、车骑将军、前将军府也；并后将军府，为五府。〕</font>充国遽起，奏：“汤使酒，不可典蛮夷。<font color="#1B5969">〔〖胡三省注〗师古曰：使酒，因酒而使气，若今言恶酒者。使，如字。〕</font>不如汤兄临众。”时汤已拜受节，<font color="#1B5969">〔〖胡三省注〗拜者，拜官护羌校尉，持节护诸羌。〕</font>有诏更用临众。<font color="#1B5969">〔〖胡三省注〗更，改也，音工衡翻。〕</font>后临众病免，五府复举汤。汤数醉&#18673;羌人，<font color="#1B5969">〔〖胡三省注〗师古曰：&#18673;，即酗字也。醉怒曰&#18673;。〕</font>羌人反畔，卒如充国之言。<font color="#1B5969">〔〖胡三省注〗史终言其事。卒，子恤翻。〕</font>辛武贤深恨充国，<font color="#1B5969">〔〖胡三省注〗以破羌希赏，而格不行也。〕</font>上书告中郎将卬泄省中语，，<font color="#1B5969">〔〖胡三省注〗辛武贤在军中时，与卬宴语。卬言，张安世始不快上，上欲诛之；卬家将军以为安世宜全度之，由此安世得免。武贤恨充国，告卬以此罪。〕</font>下吏，自杀。<br>
			<br>
			　　司隶校尉魏郡盖宽饶，<font color="#1B5969">〔〖胡三省注〗百官表：司隶校尉，周官；武帝征和四年初置，持节，从中都官徒千二百人，捕巫蛊，督大奸猾；后罢其兵，察三辅、三河、弘农。师古曰：以掌徒隶而巡察，故云司隶。盖，音古盍翻。齐大夫陈戴食采于盖，其后以为氏。至汉初，齐有盖公。〕</font>刚直公清，数干犯上意。时上方用刑法，任中书官，<font color="#1B5969">〔〖胡三省注〗武帝游宴后庭，用宦者为中书官。宣帝因之，遂基恭、显之祸。贤曰：中书，内中之书也。〕</font>宽饶奏封事曰：“方今圣道浸微，儒术不行，以刑馀为周、召，<font color="#1B5969">〔〖胡三省注〗师古曰：言使奄人当权轴也。召，读曰邵。〕</font>以法律为诗、书。”<font color="#1B5969">〔〖胡三省注〗师古曰：言以刑法成教化也。〕</font>又引《易传》言：“五帝官天下，三王家天下。家以传子孙，官以传贤圣。”书奏，上以为宽饶怨谤，下其书中二千石。时执金吾议，<font color="#1B5969">〔〖胡三省注〗据公卿表，是岁也，南阳太守贤为执金吾。〕</font>以为“宽饶旨意欲求禅，大逆不道！”<font color="#1B5969">〔〖胡三省注〗师古曰：言欲使天子传位于己。〕</font>谏大夫郑昌愍伤宽饶忠直忧国，以言事不当意而为文吏所诋挫，<font color="#1B5969">〔〖胡三省注〗师古曰：诋，毁也。挫，折也。〕</font>上书讼宽饶曰：“臣闻山有猛兽，藜藿为之不采；国有忠臣，奸邪为之不起。司隶校尉宽饶，居不求安，食不求饱；<font color="#1B5969">〔〖胡三省注〗师古曰：《论语》称孔子曰：“君子食无求饱，居无求安。”故引之。〕</font>进有忧国之心，退有死节之义；上无许、史之属，下无金、张之托；<font color="#1B5969">〔〖胡三省注〗应劭曰：许伯，宣帝皇后父。史高，宣帝外家也。金，金日磾也。张，张安世也。此四家属托无不听。师古曰：此说非也。许氏、史氏，有外属之恩；金氏、张氏，自托于近侍也。属，读如本字。〕</font>职在司察，直道而行，多仇少与。<font color="#1B5969">〔〖胡三省注〗师古曰：仇，怨雠也。与，党与也。〕</font>上书陈国事，有司劾以大辟。臣幸得从大夫之后，官以谏为名，不敢不言！”上不听。九月，下宽饶吏。宽饶引佩刀自刭北阙下，众莫不怜之。<br>
			<br>
			　　<font color="#1B5969">【译文】<br>
			<br>
			　　秋季，羌人若零、离留、且种、库共同将先零首领犹非、杨玉斩杀。羌人各部首领弟泽、阳雕、良、靡忘都分别率领煎巩、黄羝所属四千余人归降汉朝。汉宣帝封若零、弟泽二人为帅众王，其他人都被封侯、封君。开始设置金城属国，安置归降的羌人。<br>
			<br>
			　　汉宣帝下诏命保举能够担任护羌校尉一职的官员。此时赵充国正在生病，丞相、御史、车骑将军　前将军共同保举辛武贤的小弟弟辛汤。赵充国听说后，急忙从病床上起来，上奏说：“辛汤酗酒任性，不能派他负责蛮夷事务，不如派辛汤的哥哥辛临众担任此职。”此时辛汤已拜受了护羌校尉的印信和皇帝符节，汉宣帝下诏，命改任辛临众。后辛临众因病免职，丞相、御史、车骑将军　前将军、后将军再次保举辛汤。辛汤多次在酒醉之后虐待羌人，使羌人再度反叛，到底同赵充国预料的一样。辛武贤深恨赵充国，上书朝廷，告发赵充国之子中郎将赵卬泄露中枢机密，赵卬被交付狱吏审讯，自杀而死。<br>
			<br>
			　　司隶校尉魏郡人盖宽饶刚直清正，数次昌犯汉宣帝。此时，汉宣帝正注重刑法事务，信任由宦官担任的中书官。盖宽饶上了一道秘密奏章说：“如今圣贤之道逐渐衰微，儒家经术难以推行，把宦官当作周公、召公，把法律当作《诗经》、《尚书》。”又引用《易传》说：“五帝将天下视为公有，三王将天下视为私有。视为私有则传给子孙，视为公有则传给圣贤。”奏章呈上，汉宣帝认为盖宽饶恶意诽谤，将其奏章交中二千石官员处理。当时，执金吾认为：“盖宽饶是想让皇上将皇位禅让给他，大逆不道！”谏大夫郑昌怜悯感伤盖宽饶忠直忧国，因议论国事辞不达意而遭文墨之吏诋毁陷害，于是上书为盖宽饶鸣冤说：“我听说，山中有猛兽，人们因此而不敢去摘采野菜；国家有忠臣，奸邪之辈因此而不敢抬头。司隶校尉盖宽饶，居不求安，食不求饱，进有忧国之心，退有死节之义；上无陛下亲属许、史两家的庇护，下无作为皇家近侍的金、张两家的支持；而身负监察职责，秉公行事，所以仇人多而朋友少。他上书陈述对国事的意见，却被有关官员弹劾，处以死刑。我有幸能跟随在各位大夫之后，身为谏官，不敢不说出自己的看法！”汉宣帝不听。九月，盖宽饶被交付狱吏审判。盖宽饶用佩刀自刎于未央宫北门之下。人们无不怜惜。<br>
			<br>
			　　【原文】</font><br>
			<br>
			　　匈奴虚闾权渠单于将十馀万骑旁塞猎，欲入边为寇。未至，会其民题除渠堂亡降汉言状，汉以为言兵鹿奚鹿卢侯，<font color="#1B5969">〔〖胡三省注〗此侯不见表，盖无食邑，犹前羌阳雕为言兵侯之类也。〕</font>而遣后将军赵充国将兵四万馀骑，屯缘边九郡<font color="#1B5969">〔〖胡三省注〗文颖曰：五原、朔方之属也。师古曰：九郡者，五原、朔方、云中、代郡、雁门、定襄、北平、上谷、渔阳也。四万余骑分屯之，而充国总统领之。据充国传，书此事于征羌之前；通鉴因匈奴内乱，书于此以先事。〕</font>备虏。月馀，单于病欧血，因不敢入，还去，即罢兵。乃使题王都犁胡次等入汉请和亲，未报。会单于死。虚闾权渠单于始立，而黜颛渠阏氏。<font color="#1B5969">〔〖胡三省注〗事见二十四卷地节二年。阏氏，音烟支。〕</font>颛渠阏氏即与右贤王屠耆堂私通，右贤王会龙城而去。颛渠阏氏语以单于病甚，且勿远。后数日，单于死，用事贵人郝宿王刑未央使人号诸王，未至，<font color="#1B5969">〔〖胡三省注〗师古曰：郝，音呼各翻。〕</font>颛渠阏氏与其弟左大将且渠都隆奇谋，立右贤王为握衍朐鞮单于。握衍朐鞮单于者，乌维单于耳孙也。<font color="#1B5969">〔〖胡三省注〗应劭曰：耳孙，玄孙之子也；言去其高、曾益远，但耳闻之也。李斐曰：耳孙，曾孙也。晋灼曰：耳孙，玄孙之曾孙也。诸侯王表，在八世。师古曰：耳孙，诸说不同。据平纪及诸候王表说，梁孝王玄孙之子耳孙，音仍，又《匈奴传》说握衍朐鞮单于，云乌维单于耳孙；以此参之，李云曾孙是也。然《汉书》诸处又皆云曾孙非一，不应杂两称而言。据《尔雅》，&quot;曾孙之子为玄孙，玄孙之子为来孙，来孙之子为昆孙，昆孙之子为仍孙。&quot;从己之数，是为八叶，则与晋说相同。仍、耳声相近，盖一号也。但班氏唯存古名，而计其叶数则错也。〕</font><br>
			<br>
			　　握衍朐鞮单于立，凶恶，杀刑未央等而任用都隆奇，又尽免虚闾权渠子弟近亲而自以其子弟代之。虚闾权渠单于子稽侯&#15978;既不得立，<font color="#1B5969">〔〖胡三省注〗师古曰：狦，音先安翻，又音所奸翻；杜佑山谏翻。〕</font>亡归妻父乌禅幕。<font color="#1B5969">〔〖胡三省注〗师古曰：禅，音蝉。〕</font>乌禅幕者，本康居、乌孙间小国，数见侵暴，率其众数千人降匈奴，狐鹿姑单于以其弟子日逐王姊妻之，使长其众，居右地。<font color="#1B5969">〔〖胡三省注〗师古曰：长其众，为之长帅。妻，七细翻。长，知两翻。〕</font>日逐王先贤掸，<font color="#1B5969">〔〖胡三省注〗郑氏曰：掸，音缠束之缠。晋灼曰：音田。师古曰：晋音是也。〕</font>其父左贤王当为单于，让狐鹿姑单于，狐鹿姑单于许立之。<font color="#1B5969">〔〖胡三省注〗事见二十二卷武帝太初元年。〕</font>国人以故颇言日逐王当为单于。日逐王素与握衍朐鞮单于有隙，即帅其众欲降汉，<font color="#1B5969">〔〖胡三省注〗帅，读曰率。〕</font>使人至渠犂，与骑都尉郑吉相闻。吉发渠犂、龟兹诸国五万人迎日逐王口万二千人、小王将十二人，<font color="#1B5969">〔〖胡三省注〗小王将者，以裨小王将兵者。一曰匈奴左，右贤王、左。右蠡王、左。右大将以下，凡二十四长为大王将；其余为小王将。将，即亮翻。〕</font>随吉至河曲，<font color="#1B5969">〔〖胡三省注〗黄河千里一曲，此当在金城郡界。〕</font>颇有亡者，吉追斩之，遂将诣京师。<font color="#1B5969">〔〖胡三省注〗将，如字，领也，挟也。〕</font>汉封日逐王为归德侯。<font color="#1B5969">〔〖胡三省注〗功臣表：归德侯食邑于汝南。〕</font><br>
			<br>
			　　<font color="#1B5969">【译文】<br>
			<br>
			　　匈奴虚闾权渠单于率领十几万骑兵沿汉朝边塞进行围猎，企图侵入汉境掳掠。大军到达之前，正好有一个名叫题除渠堂的匈奴人逃到汉朝来归降，将此事报告汉朝，汉宣帝封他为“言兵鹿奚鹿卢侯”，并派后将军赵充国率骑兵四万余人屯驻于沿边九郡以防备匈奴。一个多月之后，单于身患吐血之病，因而不敢入侵汉境，于是返回，随即罢兵。匈奴又派题王都犁胡次等来到汉朝，请求和亲，尚未得到答复，单于去世。虚闾权渠单于初即位时，贬黜了颛渠阏氏，颛渠阏氏便与右贤王屠耆堂私通。右贤王参加龙城大会后离去，颛渠阏氏告诉他单于病重，暂时不要远离。几天后，单于去世，掌权的贵族郝宿王刑未央派人召诸王前来，尚未到达，颛渠阏氏与其弟左大将且渠都隆奇商议，立右贤王为握衍朐鞮单于。<br>
			<br>
			　　握衍朐鞮单于是乌维单于的曾孙。握衍朐鞮单于即位后，凶恶残暴，杀死刑未央等人，任用且渠都隆奇，又将虚闾权渠单于的子弟近亲全部罢免，用自己的子弟代替。虚闾权渠单于的儿子稽侯&#15978;未能当上单于，逃到岳父乌禅幕那里。乌禅幕本为康居、乌孙之间一个小国的国王，因多次受到侵略，便率其众数千人归降匈奴，狐鹿姑单于将自己弟弟之子日逐王的姐姐嫁给乌禅幕为妻，命其统领原来的部众，居住在西部地区。日逐王先贤掸的父亲左贤王本当为单于，而让位给狐鹿姑单于，狐鹿姑单于曾许诺将来再传位给左贤王，因而匈奴人大都说日逐王先贤掸应当做单于。日逐王平时就与握衍朐鞮单于有矛盾，便打算率其众归降汉朝。他派人前往渠犂，与骑都尉郑吉取得联系。郑吉征发渠犂、龟兹等国五万人前往迎接日逐王率领的一万二千人、小王将十二人，跟随郑吉来到河曲。途中有很多人逃亡，郑吉派人追杀了他们，于是带领日逐王等来到京师长安。汉宣帝封日逐王为归德侯。<br>
			<br>
			　　【原文】</font><br>
			<br>
			　　吉既破车师，<font color="#1B5969">〔〖胡三省注〗事见上卷地节三年。〕</font>降日逐，威震西域，遂并护车师以西北道，故号都护。都护之置，自吉始焉。<font color="#1B5969">〔〖胡三省注〗师古曰：并护南北二道，故谓之都。都，犹大也，总也。〕</font>上封吉为安远侯。<font color="#1B5969">〔〖胡三省注〗功臣侯表：安远侯，食邑于汝南之慎县。〕</font>吉于是中西域而立莫府，<font color="#1B5969">〔〖胡三省注〗师古曰：中西域者，言最处诸国之中，远近均也。中，音竹仲翻。《考异》曰：百官表曰：&quot;西域都护，加官，地节二年初置。&quot;盖误以神爵为地节也。《西域传》又云&quot;神爵三年&quot;，亦误。〕</font>治乌垒城，去阳关二千七百馀里。<font color="#1B5969">〔〖胡三省注〗乌垒城，与渠犁田官相近。阳关，在敦煌龙勒县西。宋白曰：伊州伊吾郡，汉伊吾卢地；宣帝时，郑吉为西域都护，治乌垒城，即此。永平末，取此地置宜禾都尉。〕</font>匈奴益弱，不敢争西域，僮仆都尉由此罢。<font color="#1B5969">〔〖胡三省注〗西域诸国故皆役属匈奴，匈奴西边日逐王置僮仆都尉，使领西域，常居焉耆、危须、尉犁间，赋税诸国，取富给焉。匈奴盖以僮仆视西域也。今日逐王既降，西域诸国咸服于汉，故僮仆都尉罢。〕</font>都护督察乌孙、康居等三十六国动静，有变以闻，可安辑，安辑之，不可者诛伐之，汉之号令班西域矣。<font color="#1B5969">〔〖胡三省注〗师古曰：班，布也。〕</font><br>
			<br>
			　　握衍朐鞮单于更立其从兄薄胥堂为日逐王。<font color="#1B5969">〔〖胡三省注〗为薄胥堂立为屠耆单于张本。〕</font><br>
			<br>
			　　乌孙昆弥翁归靡因长罗侯常惠上书：“愿以汉外孙元贵靡为嗣，<font color="#1B5969">〔〖胡三省注〗元贵靡，楚主解忧长男也。〕</font>得令复尚汉公主，结婚重亲，畔绝匈奴。”诏下公卿议，大鸿胪萧望之以为：“乌孙绝域，变故难保，不可许。”上美乌孙新立大功，<font color="#1B5969">〔〖胡三省注〗谓本始二年破匈奴也。〕</font>又重绝故业，<font color="#1B5969">〔〖胡三省注〗师古曰：重，难也。故业，谓先与匈奴婚亲也。〕</font>乃以乌孙主解忧弟相夫为公主，盛为资送而遣之，使常惠送之至敦煌。<font color="#1B5969">〔〖胡三省注〗敦，音屯。〕</font>未出塞，闻翁归靡死，乌孙贵人共从本约立岑娶子泥靡为昆弥，号狂王。<font color="#1B5969">〔〖胡三省注〗本约见二十四卷本始二年。“岑娶”，《汉书》作“岑陬”。〕</font>常惠上书：“愿留少主敦煌。”惠驰至乌孙，责让不立元贵靡为昆弥，还迎少主。事下公卿，望之复以为“乌孙持两端，难约结。今少主以元贵靡不立而还，信无负于夷狄，中国之福也。少主不止，繇役将兴。”<font color="#1B5969">〔〖胡三省注〗繇，古傜字通。〕</font>天子从之，征还少主。<font color="#1B5969">〔〖胡三省注〗《考异》曰：乌孙传，请昏在元康二年。望之传云&quot;神爵二年&quot;。按元康二年，望之未为鸿胪。盖误以神爵为元康也。〕</font><br>
			<br>
			　　<font color="#1B5969">【译文】<br>
			<br>
			　　郑吉攻破了车师国，招降了日逐王，威震西域，于是兼管车师以西的西域北路，所以号称“都护”。汉朝设置都护一职，即从郑吉开始。汉宣帝封郑吉为安远侯。郑吉于是在西域中部设立幕府，修筑乌垒城，离阳关二千七百余里。匈奴愈发衰弱，不敢与汉朝争夺西域，从此便取消统治西域的僮仆都尉。汉西域都护负责督察乌孙、康居等三十六国动静，如发生事变，则奏闻朝廷，能安抚则安抚，不能安抚便进行讨伐，从而使汉朝的号令得以颁布于整个西域。<br>
			<br>
			　　握衍朐鞮单于改立其堂兄薄胥堂为日逐王。<br>
			<br>
			　　乌孙昆弥王翁归靡通过长罗侯常惠上书汉朝廷说：“愿以汉朝外孙元贵靡为继承人，希望能让他再娶汉公主为妻，结成两代婚姻，与匈奴断绝关系。”汉宣帝下诏命公卿大臣商议此事。大鸿胪萧望之认为：“乌孙在极为遥远的地方，难保不发生变故，不能答应。”汉宣帝赞赏乌孙新立大功，又毅然断绝了与匈奴的老关系，便封乌孙公主刘解忧的妹妹刘相夫为公主，赐给她丰厚的嫁妆，命她嫁往乌孙，派常惠护送她到敦煌。尚未出塞，听说翁归靡去世，乌孙贵族共同依从原来的约定，立岑娶之子泥靡为昆弥王，号称“狂王”。于是常惠上书说：“希望将少公主暂时留在敦煌。”常惠赶到乌孙，责问为何不立元贵靡为昆弥王，并宣称，如不立元贵靡，则将少公主接回长安。汉宣帝命公卿大臣商议此事，萧望之再次提出：“乌孙骑墙动摇，难以约束结交。如今少公主因元贵靡未被立为单于而回，并没有对不起夷狄，而是我国之福。少公主如不回来，又将兴起徭役。”汉宣帝接受了萧望之的意见，召还少公主。<br>
			<br>
			　　【原文】</font><br>
			<br>
			　　<b>汉中宗孝宣皇帝　神爵三年（壬戌　公元前59年）</b><br>
			<br>
			　　春，三月，丙辰，高平宪侯魏相薨。<font color="#1B5969">〔〖胡三省注〗恩泽侯表，高平侯食邑于淮阳柘县。諡法：博闻多能曰宪。〕</font><br>
			<br>
			　　夏，四月，戊辰，丙吉为丞相。吉上宽大，好礼让，不亲小事，时人以为知大体。<br>
			<br>
			　　秋，七月，甲子，大鸿胪萧望之为御史大夫。<br>
			<br>
			　　八月，诏曰：“吏不廉平，则治道衰。今小吏皆勤事而俸禄薄，欲无侵渔百姓，难矣！<font color="#1B5969">〔〖胡三省注〗如淳曰：渔，夺也；谓夺其利便也。晋灼曰：许慎云：捕鱼之字也。师古曰：渔者，若言渔猎也。晋说是也。〕</font>其益吏百石已下俸十五。”<font color="#1B5969">〔〖胡三省注〗如淳曰：律：百石，奉月六百。韦昭曰：若食一石，则益五斗。《考异》曰：宣纪云：&quot;益吏百石以下俸十五&quot;。韦昭曰：若食一石，则益五斗。荀纪云：&quot;益吏百石以下俸五十斛。&quot;盖以十五难晓，故改之。然诏云以下，恐难指五十斛也。〕</font><br>
			<br>
			　　<font color="#1B5969">【译文】<br>
			<br>
			　　<b>汉宣帝神爵三年（壬戌　公元前59年）</b><br>
			<br>
			　　春季，三月丙辰（十六日），高平侯魏相去世。<br>
			<br>
			　　夏季，四月戊辰（疑误），丙吉被任命为丞相。丙吉崇尚宽大，讲究礼让，一般小事并不过问，当时人认为他识大体。<br>
			<br>
			　　秋季，七月甲子（二十六日），大鸿胪萧望之被任命为御史大夫。<br>
			<br>
			　　八月，汉宣帝下诏书说：“官吏如不清廉公正，国家就不能得到治理。现在低级官吏的事务繁忙，而薪俸却很微薄，若想不让他们侵夺、敲诈百姓，实在很难！从今以后，百石以下官吏增加俸禄十分之五。<br>
			<br>
			　　【原文】</font><br>
			<br>
			　　是岁，东郡太守韩延寿为左冯翊。始，延寿为颍川太守，颍川承赵广汉构会吏民之后，<font color="#1B5969">〔〖胡三省注〗构会吏民事见二十四卷本始三年。师古曰：构，结也。〕</font>俗多怨雠。延行改更，教以礼让；召故老，与议定嫁娶、丧祭仪品，略依古礼，不得过法。百姓遵用其教。卖偶车马、下里伪物者，弃之市道。<font color="#1B5969">〔〖胡三省注〗张晏曰：下里，地下蒿里伪物也。师古曰：偶，谓土木为之，象真车马之形也。偶，对也。弃其物于市之道上也。〕</font>黄霸代延寿居颍川，霸因其迹而大治。延寿为吏，上礼义，好古教化，所至必聘其贤士，以礼待用，广谋议，纳谏争；表孝弟有行，<font color="#1B5969">〔〖胡三省注〗争，读曰诤。〕</font>修治学官，<font color="#1B5969">〔〖胡三省注〗师古曰：学官，谓庠序之合也。治，直之翻。〕</font>春秋乡射，陈钟鼓、管弦，盛升降、揖让；<font color="#1B5969">〔〖胡三省注〗《周礼》地官：乡大夫以乡射之礼五物询众庶：一曰和，二曰容，三曰主皮，四曰和容，五曰兴舞。〕</font>及都试讲武，设斧钺、旌旗，习射、御之事；<font color="#1B5969">〔〖胡三省注〗汉诸郡以八月都试，讲武事也。如淳曰：太守、都尉、令、长、丞、尉、会都试，课殿最也。〕</font>治城郭，收赋租，先明布告其日；以期会为大事。吏民敬畏，趋鄉之。<font color="#1B5969">〔〖胡三省注〗师古曰：趋，读曰趣。鄉，读曰嚮（向）。趣，七喻翻。〕</font>又置正、五长，<font color="#1B5969">〔〖胡三省注〗师古曰：正，若今之乡正、里正也。伍长，同伍之中置一人为长也。长，知两翻。〕</font>相率以孝弟；<font color="#1B5969">〔〖胡三省注〗弟，读曰悌；下孝弟同。〕</font>不得舍奸人，<font color="#1B5969">〔〖胡三省注〗师古曰：舍，止也。〕</font>闾里阡陌有非常，吏辄闻知，奸人莫敢入界。其始若烦，后吏无追捕之苦，民无箠楚之忧，<font color="#1B5969">〔〖胡三省注〗师古曰：箠，杖也。楚，荆木也；即今之荆子也。箠，止橤翻。〕</font>皆便安之。接待下吏，恩施甚厚而约誓明。或欺负之者，延寿痛自刻责：“岂其负之，何以至此！”<font color="#1B5969">〔〖胡三省注〗师古曰：言岂我负之，其人何以为此事。〕</font>吏闻者自伤悔，其县尉至自刺死。及门下掾自刭，人救不殊，<font color="#1B5969">〔〖胡三省注〗掾，于绢翻。师古曰：殊，绝也。以人救之，故身首不相绝也。〕</font>延寿涕泣，遣吏医治视，厚复其家。在东郡三岁，令行禁止，<font color="#1B5969">〔〖胡三省注〗令之必行，禁之必止，无违者也。〕</font>断狱大减，由是入为冯翊。<br>
			<br>
			　　<font color="#1B5969">【译文】<br>
			<br>
			　　这一年，东郡太守韩延寿被任命为左冯翊。当初，韩延寿担任颍川太守时，颍川郡在前任太守赵广汉鼓励人民相互告发之后，民间多结怨仇。韩延寿改变作法，教导百姓们讲究礼让，又征召年纪大、阅历丰的长者，与他们共同研究、决定嫁娶、丧葬、祭祀的礼仪，基本上依照古礼，不许超过规定。百姓们都遵从韩延寿的教导。凡贩卖纸车纸马以及其他陪葬用的各种假器物者，将其物品没收，抛弃于街市之上。后黄霸代韩延寿为颍川太守，继续遵循韩延寿的方法，将颍川治理得非常出色。韩延寿为官，崇尚礼义，爱好古人古事，推行教化，每到一地，必定聘请当地贤士，以礼相待，以广泛地听取建议，采纳他们的批评意见。韩延寿还注意表彰孝顺父母、友爱兄弟的品行高尚之人，修建地方公立学校。每年春秋两季，都要进行古代的“乡射”之礼，用比赛射箭的办法选拔人才。届时，赛场上陈列钟鼓、管弦，举行隆重的仪式，人们上下赛场时，都相互作揖礼让。到每年检阅地方武装的“都试”举行时，在考场上设置斧钺、旌旗，命将士们演练骑马射箭之事。修理城池，收取赋税，都于事前明白布告日期，把按期集合作为一件大事。官吏和百姓非常敬服畏惧，都奔走前往。又在民间设置“正”、“伍长”等管理人员，督率百姓孝顺父母，友爱兄弟，禁止收留奸邪之人，街巷、村落之中如有不寻常之事发生，官吏立即就会闻知，所以奸邪之人不敢进入韩延寿管辖地界。开始时，各项事务似乎有些繁琐，但后来官吏却因此而不受追捕盗寇之苦，百姓也因此而不必担忧遭受杖责，所以都感到安全便利。对待下级官吏，既施以十分深厚恩德，又加以严格约束。如有人欺瞒、辜负韩延寿，韩延寿就痛切自责：“难道我有什么事对不起他，否则他怎会如此！”属下听说后，都深自愧悔，其所属某县尉甚至因此而自杀。有一位门下官吏也因此而自刎，被人救活，韩延寿感动得流下眼泪，派官吏和医生探视医治，并大大地减免他家的赋税徭役。韩延寿在东郡三年，有令必行，有禁必止，刑狱大为减少，因此而调入京师任左冯翊。<br>
			<br>
			　　【原文】</font><br>
			<br>
			　　延寿出行县至高陵，<font color="#1B5969">〔〖胡三省注〗高陵县属左冯翊。〕</font>民有昆弟相与讼田，自言。延寿大伤之，曰：“幸得备位，为郡表率，不能宣明教化，至令民有骨肉争讼，既伤风化，重使贤长吏、啬夫、三老、孝弟受其耻，<font color="#1B5969">〔〖胡三省注〗重，直用翻。贤长吏，谓县令、丞也。《续汉志》：县有啬夫，皆主知民善恶，为役先后，知民贫富、为赋多少，平其差品。三老，掌教化，凡有孝子、顺孙、贞女、义妇、让财、救患及学士为民法式者，皆扁表其民，以兴善行。贤曰：三老、孝弟、力田，三者皆乡官之名。三老，高帝置，孝弟、力田，高后置，所以劝导乡里，助成风化也。〕</font>咎在冯翊，当先退。”是日，移病不听事，因入卧传舍，闭閤思过。一县莫知所为，令、丞、啬夫、三老亦皆自系待罪。于是讼者宗族传相责让；此两昆弟深自悔，皆自髡，肉袒谢，愿以田相移，终死不敢复争。<font color="#1B5969">〔〖胡三省注〗师古曰：移，犹传也。一说：兄以让弟，弟又让兄，故云相移。复，扶又翻。〕</font>郡中歙然，莫不传相敕厉，不敢犯。<font color="#1B5969">〔〖胡三省注〗歙，与翕同，许及翻。〕</font>延寿恩信周遍二十四县，<font color="#1B5969">〔〖胡三省注〗冯翊统高陵、栎阳、翟道、池阳、夏阳、衙、粟邑、谷口、莲勺、鄜、频阳、临晋、重泉、郃阳、祋祤、武城、沈阳、褱德、征、云陵、万年、长陵、阳陵、云阳二十四县。〕</font>莫敢以辞讼自言者。推其至诚，吏民不忍欺绐。<font color="#1B5969">〔〖胡三省注〗师古曰：绐，诳也，音荡亥翻。〕</font><br>
			<br>
			　　匈奴单于又杀先贤掸两弟；乌禅幕请之，不听，心恚。<font color="#1B5969">〔〖胡三省注〗师古曰：恚，恨也，音于避翻。〕</font>其后左奥鞬，王死，单于自立其小子为奥鞬王，留庭。<font color="#1B5969">〔〖胡三省注〗留单于庭也。〕</font>奥鞬王贵人共立故奥鞬子为王，<font color="#1B5969">〔〖胡三省注〗师古曰：奥，音郁。鞬，音居言翻。〕</font>与俱东徙。单于右丞相将万骑往击之，失亡数千人，不胜。<br>
			<br>
			　　<font color="#1B5969">【译文】<br>
			<br>
			　　韩延寿出外巡视各县，来到高陵县，百姓中有两兄弟，因争夺田产而相互控告，分别向韩延寿申诉。韩延寿为此深感悲伤，说道：“我有幸被摆在左冯翊这一职位上，是全郡的表率，而今却不能宣明教化，致使民间出现亲骨肉因争夺产业而相互控告的事，既伤风化，又使贤德的地方长官及啬夫、三老、孝弟等民间乡官蒙受耻辱，过错在我，我应首先退下。”当天就自称有病，不再处理公事，躺在客舍中闭门思过。全县官员见韩延寿如此，都不知如何是好，县令、县丞、啬夫、三老也都自己把自己关了起来，等待处罚。于是诉讼的两兄弟同宗族的人相互责备，两兄弟也深自悔恨，都自己剃去头发，袒露身体，前来谢罪，表示愿将土地让给对方，终生不敢再争。全郡上下一片和睦，都传播此事，互相告诫劝勉，不敢犯同样的错误。韩延寿的恩德威信遍及所属二十四县，无人敢自己挑起诉讼争端。韩延寿以至诚待人，官吏和百姓都不忍心欺骗他。<br>
			<br>
			　　匈奴单于又杀死先贤掸的两个弟弟。乌禅幕为其求情，遭到单于拒绝，因此心怀怨恨。后匈奴左奥鞬王去世，单于立自己的小儿子为奥鞬王，留居王庭。奥鞬部落贵族共同拥立已故奥鞬王之子为王，同他一起率部众向东迁徙。单于派右丞相率骑兵万人前往追击，损失数千人，未能取胜。</font></p>
			<br>
			<p align="center"><span style="font-size: 10pt">
			〔共294卷〕
			<a href="zizhitongjian_019.htm">19</a>
			<a href="zizhitongjian_020.htm">20</a>
			<a href="zizhitongjian_021.htm">21</a>
			<a href="zizhitongjian_022.htm">22</a>
			<a href="zizhitongjian_023.htm">23</a>
			<a href="zizhitongjian_024.htm">24</a>
			<a href="zizhitongjian_025.htm">25</a>
			<font color="#3C3CFF"><b>26</b></font>
			<a href="zizhitongjian_027.htm">27</a>
			<a href="zizhitongjian_028.htm">28</a>　<a href="zizhitongjian_025.htm">上一卷</a>
			<a href="zizhitongjian_027.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
