<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕</font> 卷九十二·晋纪十四 　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;92&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕</font><a href="zizhitongjian_091.htm">上一卷</a>
			<a href="zizhitongjian_093.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷九十二　晋纪十四</span></b></p>
			<p align="left" style="line-height: 150%">
			<br>
			&nbsp;<br>
			　　<b>● 晋纪十四</b>　<font color="#1B5969">〔〖起玄黓敦牂（壬午），尽昭阳协洽（癸未），凡二年。〕</font><br>
			<br>
			　　<b>◎ 晋中宗元皇帝·下</b><br>
			<br>
			　　<font color="#1B5969">【原文】</font><br>
			<br>
			　　<b>晋中宗元皇帝　永昌元年（壬午　公元322年）</b><br>
			<br>
			　　春，正月，郭璞复上疏，请因皇孙生，下赦令，<font color="#1B5969">〔〖胡三省原注〗璞去年已疏请肆赦，皇孙去年十一月生。〕</font>帝从之。乙卯，大赦，改元。<br>
			<br>
			　　王敦以璞为记室参军。璞善卜筮，知敦必为乱，己预其祸，甚忧之。大将军掾颍川陈述卒，璞哭之极哀，曰：“嗣祖，焉知非福也！”<font color="#1B5969">〔〖胡三省原注〗陈述，字嗣祖，亦敦府僚也。焉，于虔翻。〕</font><br>
			<br>
			　　敦既与朝廷乖离，乃羁录朝士有时望者，置己幕府，以羊曼及陈国谢鲲为长史。曼，祜之兄孙也。曼、鲲终日酣醉，故敦不委以事。<font color="#1B5969">〔〖胡三省原注〗敦收时望，不过用西都诸王之故智耳。酣，户甘翻。〕</font>敦将作乱，谓鲲曰：“刘隗奸邪，将危社稷，吾欲除君侧之恶，何如？”鲲曰：“隗诚始祸，然城狐社鼠。”<font color="#1B5969">〔〖胡三省原注〗后汉虞延曰：城狐社鼠，不畏熏烧。谓有所凭讬也。又，中山王胜曰：社鼷不灌，屋鼠不熏，所讬者然也。《尔雅翼》曰：管仲称社束木而涂之，鼠因往讬焉，燻之则恐烧其木，灌之则恐败其涂，此鼠之所以不可得而杀者，以社故也。以喻君之左右。〖按〗社，此指社庙。〕</font>敦怒曰：“君庸才，岂达大体！”出为豫章太守，又留不遣。<br>
			<br>
			　　<font color="#1B5969">【译文】<br>
			<br>
			　　<b>● 晋纪十四</b><br>
			<br>
			　　<b>◎ 晋元帝·下</b><br>
			<br>
			　　<b>晋元帝永昌元年（壬午　公元322年）</b><br>
			<br>
			　　春季，正月，郭璞再次上疏，请求以元帝皇孙司马衍出世为契机，颁布赦免令，元帝允准。乙卯（初一），大赦天下罪犯，改年号为永昌。<br>
			<br>
			　　王敦任用郭璞为记室参军，郭璞擅长卜筮之术，知道王敦必定会作乱，自己将被牵连进灾祸中，为此深深忧虑。王敦大将军府的僚属、颍川人陈述去世，郭璞痛哭欲绝，说：“陈述，你的辞世焉知非福呢！”<br>
			<br>
			　　王敦已经与朝廷离心离德，于是羁留、录用当朝有名望的士人，安置在自己的幕府。任用羊曼以及陈国人谢鲲为长史。羊曼，是羊祜兄长的孙子。羊曼、谢鲲终日饮酒酣醉，所以王敦并不委派他们从事具体事务。王敦准备作乱，对谢鲲说：“刘隗奸佞邪恶，将会危害国家，我打算除去君王身边的这个恶人，怎么样？”谢鲲说：“刘隗的确是祸乱之源，但他是藏于城中之狐、匿于社木之鼠，有皇帝的庇护。”王敦发怒说：“你是庸碌之才，哪里懂得事关大局的道理！”便派谢鲲出任豫章太守，后又羁留谢鲲，不让他到任。<br>
			<br>
			　　【原文】</font><br>
			<br>
			　　戊辰，敦举兵于武昌，上疏罪状刘隗，称：“隗佞邪谗贼，威福自由，妄兴事役，劳扰士民，赋役烦重，怨声盈路。臣备位宰辅，不可坐视成败，辄进军致讨。隗首朝悬，诸军夕退。昔太甲颠覆厥度，幸纳伊尹之忠，殷道复昌。<font color="#1B5969">〔〖胡三省原注〗汤崩，太甲颠覆汤之典刑，伊尹放之于桐。三年，太甲悔过，自怨自艾于桐，伊尹以冕服奉太甲复归于亳。赖伊尹之训，以图厥终。古固有是事，然非人臣所当为也。〕</font>愿陛下深垂三思，则四海乂安，社稷永固矣。”沈充亦起兵于吴兴以应敦，敦以充为大都督、督护东吴诸军事。敦至芜湖，又上表罪状刁协。帝大怒，乙亥，诏曰：“王敦凭恃宠灵，敢肆狂逆，方朕太甲，欲见幽囚。是可忍也，孰不可忍！今亲帅六军以诛大逆，有杀敦者，封五千户侯。”敦兄光录勋含乘轻舟逃归于敦。<br>
			<br>
			　　太子中庶子温峤谓仆射周顗曰：“大将军此举似有所在，当无滥邪？”顗曰：“不然。人主自非尧、舜，何能无失，人臣安可举兵以胁之？举动如此，岂得云非乱乎？处仲狼抗无上，其意宁有限邪！”<font color="#1B5969">〔〖胡三省原注〗王敦，字处仲。狼似犬，锐头白颊，高前广后，贪而敢抗人，故以为喻。〕</font><br>
			<br>
			　　<font color="#1B5969">【译文】<br>
			<br>
			　　戊辰（十四日），王敦在武昌举兵，给元帝上疏罗列刘隗的罪状，内称：“刘隗奸佞邪恶，谗言惑众，残害忠良，作威作福。随意发起事端，动用百姓服劳役，士民疲惫扰苦，赋税和劳役负担繁重，怨声载道。我担任宰辅的职位，不能对此无动于衷，于是进军声讨。倘若刘隗早上授首，众军傍晚即退。往昔商朝天子太甲败坏国家制度，幸好接纳了伊尹忠诚无私的处置，才使商朝国运重新昌盛。我希望陛下再三深思，那么将会四海安宁，国家长存。”沈充也在吴兴起兵与王敦相呼应，王敦任沈充为大都督、督护东吴地区军事事务。王敦到达芜湖，又上表罗列刁协的罪状。元帝勃然大怒，乙亥（二十一日），下诏说：“王敦凭仗国家对他的恩宠，竞敢肆行狂妄、叛逆之事，把朕比作太甲，想把我幽禁起来。是可忍，孰不可忍！我现在亲自统帅六军前去诛戮这个大叛贼，有谁能杀掉王敦，封为五千户侯。”王敦的兄长、光禄勋王含乘坐轻便小舟逃回到王敦身边。<br>
			<br>
			　　太子中庶子温峤对仆射周顗说：“大将军王敦这么做似乎有一定原因，应当不算过分吧？”周顗说：“不对。人主本来就不是尧、舜那样的圣人，怎么能没有过失呢？作为人臣，怎么可以举兵来胁迫君王？如此举动，哪能说不是叛乱呢？王敦傲慢暴戾，目无主上，他的欲望难道会有止境吗！”<br>
			<br>
			　　【原文】</font><br>
			<br>
			　　敦初起兵，遣使告梁州刺史甘卓，约与之俱下，卓许之。及敦升舟，而卓不赴，使参军孙双诣武昌谏止敦。敦惊曰：“甘侯前与吾语云何，而更有异？正当虑吾危朝廷耳！吾今但除奸凶，若事济，当以甘侯作公。”双还报，卓意狐疑。或说卓：“且伪许敦，待敦至都而讨之。”卓曰：“昔陈敏之乱，吾先从而后图之，<font color="#1B5969">〔〖胡三省原注〗事见八十六卷惠帝永兴二年、怀帝永嘉元年。〕</font>论者谓吾惧逼而思变，心常愧之。今若复尔，何以自明！”卓使人以敦旨告顺阳太守魏该，该曰：“我所以起兵拒胡贼者，正欲忠于王室耳。今王公举兵向天子，非吾所宜与也。”遂绝之。<font color="#1B5969">〔〖胡三省原注〗史言甘卓不如魏该之忠果。〕</font><br>
			<br>
			　　敦遣参军桓罴说谯王氶，请氶为军司。氶叹曰：“吾其死矣！地荒民寡，势孤援绝，将何以济！然得死忠义，夫复何求！”氶檄长沙虞悝为长史，会悝遭母丧，<font color="#1B5969">〔〖胡三省原注〗悝，苦回翻。〕</font>氶往吊之，曰：“吾欲讨王敦，而兵少粮乏，且新到，恩信未洽。卿兄弟，湘中之豪俊，王室方危，金革之事，古人所不辞，<font color="#1B5969">〔〖胡三省原注〗《礼记》：子夏问曰：“三年之丧，卒哭，金革之事无避也者，礼欤﹖初有司欤﹖”孔子曰：“吾闻诸老聃，昔者鲁公伯禽有为为之也。今以三年之丧，从其利者，吾弗知也。”《春秋公羊传》曰：古者臣有大丧，则君三年不呼其门；已练，可以弁冕，服金革之事，君使之非也，臣行之礼也。闵子要绖而服事，孔子盖善之也。〕</font>将何以教之？”悝曰：“大王不以悝兄弟猥劣，亲屈临之，敢不致死！然鄙州荒弊，难以进讨；宜且收众固守，传檄四方，敦势必分，分而图之，庶几可捷也。”氶乃囚桓罴，以悝为长史，以其弟望为司马，督护诸军，与零陵太守尹奉、建昌太守长沙王循、衡阳太守淮陵刘翼、<font color="#1B5969">〔〖胡三省原注〗沈约曰：晋惠帝元康九年，分长沙东北下隽诸县立建昌郡，至宋，为巴陵郡。吴孙亮太平二年，分长沙西部都尉立衡阳郡。淮陵县，属临淮郡，时亦分为郡。〕</font>舂陵令长沙易雄，<font color="#1B5969">〔〖胡三省原注〗舂陵县，本前汉之舂陵侯国，后徙国南阳，省；吴复立舂陵县，属零陵郡。《姓谱》：易姓，齐有大夫易牙。〕</font>同举兵讨敦。雄移檄远近，列敦罪恶，于是一州之内皆应氶。惟湘东太守郑澹不从，<font color="#1B5969">〔〖胡三省原注〗吴孙亮太平二年，分长沙东部都尉立湘东郡。〖按〗澹，音淡。〕</font>氶使虞望讨斩之，以徇四境。澹，敦姊夫也。<br>
			<br>
			　　<font color="#1B5969">【译文】<br>
			<br>
			　　王敦开始起兵时，派使者告诉梁州刺史甘卓，与他相约共同顺长江向下游进发，甘卓同意了。等到王敦登船，甘卓却不来，派参军孙双到武昌劝阻王敦。王敦惊诧地说：“甘卓过去是和我怎么说的，怎么又改变主意了？他是顾忌我危害朝廷吧！我现在只想除去奸凶，如果事成，我将让甘卓当公爵。”孙双回去报知甘卓，甘卓心里犹豫不决。有人劝甘卓说：“暂且佯装答应王敦，等王敦到了京都再征讨他。”甘卓说：“往昔陈敏作乱，我先是随从，后来图谋反击，论说此事的人都说我是害怕逼迫，因而改变立场，我心中常感愧赧。这回如果再这样做，怎样才能自我表白呢！”甘卓派人把王敦的意图告诉顺阳太守魏该，魏该说：“我之所以起兵抗击胡人寇贼，正因想效忠王室而已。现在王敦发兵针对天子，不是我所应当参与的。”于是加以拒绝。<br>
			<br>
			　　王敦派遣参军桓罴向谯王司马氶游说，请司马氶出任军司。司马氶叹息说：“我怕是要死了。此地土地荒芜，人民稀少，势力孤单，后援断绝，怎能捱得过去呢！不过能为忠义而死，还能再有什么希求呢！”司马氶以文书征召长沙人虞悝为长史，适逢虞悝母亲去世，司马氶前往吊唁，说：“我想讨伐王敦，但军力不够，粮食匮乏，而且我是新近到任的，恩德和信用还未能润民心。您家兄弟是湘州地区的豪俊之士，现在王室正遭受危难，古人在服丧期间，投身战事也在所不辞，您对我有什么教诲？”虞悝说：“大王您不因为我们兄弟身份卑贱而见弃，亲自降节光临，我们岂敢不效命！不过鄙州荒凉凋弊，难于出兵讨伐。应当暂时聚众固守，把讨伐王敦的檄书传布四方，这样王敦必得分兵应付。待其兵力分散后再图谋攻击，大概可以取胜。”司马氶于是囚禁桓，任虞悝为长史，任命他的兄弟虞望为司马，总领、监护诸军，和零陵太守尹奉、建昌太守、长沙人王循、衡阳太守、淮陵人刘翼、舂陵令、长沙人易雄，共同举兵征讨王敦。易雄四处传布檄书，罗列王敦罪状，于是一州之内的郡县，全都响应司马氶。只有湘东太守郑澹不从命，司马氶让虞望讨伐并把他处斩，用以晓示各地。郑澹是王敦的姐夫。<br>
			<br>
			　　【原文】</font><br>
			<br>
			　　氶遣主簿邓骞至襄阳，<font color="#1B5969">〔〖胡三省原注〗晋梁州刺史镇襄阳，自周访始。宋白曰：襄阳，汉中庐县地。〕</font>说甘卓曰：“刘大连虽骄蹇失众心，<font color="#1B5969">〔〖胡三省原注〗刘隗，字大连。说，输芮翻；下同。〕</font>非有害于天下。大将军以其私憾，称兵向阙，此忠臣义士竭节之时也。公受任方伯，奉辞伐罪，乃桓、文之功也。”卓曰：“桓、文则非吾所能，然志在徇国，当共详思之。”参军李梁说卓曰：“昔隗嚣跋扈，窦融保河西以奉光武，卒受其福。<font color="#1B5969">〔〖胡三省原注〗事见四十一卷汉光武建武五年至四十三卷十二年。〕</font>今将军有重望于天下，但当按兵坐以待之，使大将军事捷，当委将军以方面，不捷，朝廷必以将军代之，何忧不富贵？而释此庙胜，<font color="#1B5969">〔〖胡三省原注〗孙子曰：未战而庙胜，得算多也；未战而庙不胜，得算少也。〕</font>决存亡于一战邪？”骞谓梁曰：“光武当创业之初，故隗、窦可以文服从容顾望。<font color="#1B5969">〔〖胡三省原注〗文服，谓非心服，特以虚文示相臣服而已。从，千容翻。〕</font>今将军之于本朝，非窦融之比也；襄阳之于太府，<font color="#1B5969">〔〖胡三省原注〗襄阳以王敦府为太府。〕</font>非河西之固也。使大将军克刘隗，还武昌，增石城之戍，<font color="#1B5969">〔〖胡三省原注〗襄阳以王敦府为太府。〕</font>绝荆、湘之粟，将军欲安归乎？势在人手，而曰我处庙胜，未之闻也。且为人臣，国家有难，坐视不救，于义安乎？”卓尚疑之。骞曰：“今既不为义举，又不承大将军檄，此必至之祸，愚智所见也。且议者之所难，以彼强而我弱也。今大将军兵不过万余，其留者不能五千；而将军见众既倍之矣。以将军之威名，帅此府之精锐，杖节鸣鼓，以顺讨逆，岂王含所能御哉！溯流之众，势不自救，<font color="#1B5969">〔〖胡三省原注〗谓敦兵以东下，若欲遡流西上以自救，势不相及也。〕</font>将军之举武昌，若摧枯拉朽，尚何顾虑邪？武昌既定，据其军实，镇抚二州，<font color="#1B5969">〔〖胡三省原注〗二州，谓荆、江也。〕</font>以恩意招怀士卒，使还者如归，此吕蒙所以克关羽也。<font color="#1B5969">〔〖胡三省原注〗事见六十八卷汉献帝建安二十四年。〕</font>今释必胜之策，安坐以待危亡，不可以言智矣。”<br>
			<br>
			　　<font color="#1B5969">【译文】<br>
			<br>
			　　司马氶派遣主簿邓骞到襄阳游说甘卓，说；“刘隗虽然傲慢不驯，有失众望，但并非为害国家。大将军王敦因个人私仇便对朝廷用兵，这正是忠臣义士尽忠的时候。您受命为一方的统帅，如果禀承君命讨伐他的罪行，这就如同齐桓公和晋文公的功绩。”甘卓说：“齐桓公和晋文公不是我所能仿效的，不过为国尽职，这是我的心愿，我们应当共同仔细斟酌这件事。”参军李梁劝说甘卓道：“当年隗嚣飞扬跋扈，窦融自保河西之地而拥戴汉光武帝，终于得到福禄。现在将军您在天下人心中有重望，只应按兵不动，坐待事态发展。假如大将军王敦的事情成功，当会委任您统领一方；不成功，朝廷必定会让您取代王敦，何愁不会富贵呢？何必放弃这不战而胜的谋略，依靠一场战斗来定生死存亡呢？”邓骞对李梁说：“汉光武帝当时正处创业初期，所以隗嚣、窦融可以表面臣服，从容观望。现在将军您对于朝廷来说，不是窦融可以类比的；襄阳对于王敦的太府来说，也没有河西那样的险固。如果王敦攻克刘隗，回师武昌，增强石城戍守的兵力，切断荆州、湘州的粮道，将军您将何去何从呢？大势掌握在别人手中，却说自己处于不战而胜的地位，这是从未听说过的事。况且作为人臣，国家遇到危难，坐视不救，这在道义上说得过去吗？”甘卓还是犹豫不决。邓骞说：“现在您既不能为道义而动，又不奉承大将军王敦的檄令，人所共见，一定会招致灾祸。况且议论此事的人之所以诘难，是因为彼强我弱。现在大将军王敦的兵力不过一万有余，留驻的不到五千，而将军您现有的部众已经超过其一倍，凭仗您的威名，统帅府下的精锐士兵，举着朝廷符节，鸣起军鼓，以顺臣身份征讨叛逆，岂是王含所能抵御的？王敦军队如要救援，必须逆江而上，势必救助不及。将军攻下武昌，如同摧枯拉朽，还有什么可顾虑的呢？武昌一旦平定，拥有其军事物资，镇抚荆州和江州，以恩德招纳、关怀士卒，使得回来的人如同回到了家，这正是吕蒙战胜关羽的方法。现在放弃必胜的策略，安然坐待危亡的降临，这不能说是明智的。”<br>
			<br>
			　　【原文】</font><br>
			<br>
			　　敦恐卓于后为变，又遣参军丹杨乐道融往邀之，必欲与之俱东。道融虽事敦，而忿其悖逆，乃说卓曰：“主上亲临万机，自用谯王为湘州，非专任刘隗也。而王氏擅权日久，卒见分政，<font color="#1B5969">〔〖胡三省原注〗卒，读曰猝；谓分任谯王氶等，政不专归于王氏也。〕</font>便谓失职，背恩肆逆，举兵向阙。国家遇君至厚，今与之同，岂不违负大义！生为逆臣，死为愚鬼，永为宗党之耻，不亦惜乎！为君之计，莫若伪许应命，而驰袭武昌，大将军士众闻之，必不战自溃，大勋可就矣。”卓雅不欲从敦，闻道融之言，遂决曰：“吾本意也。”乃与巴东监军柳纯、南平太守夏侯承、宜都太守谭该等<font color="#1B5969">〔〖胡三省原注〗《姓谱》：齐灭谭，子孙以国为氏；汉有河南尹谭闳。又巴南大姓有谭氏，盘瓠之后。〕</font>露檄数敦逆状，帅所统致讨。遣参军司马讃、孙双奉表诣台，罗英至广州约陶侃同进。戴渊在江西，<font color="#1B5969">〔〖胡三省原注〗戴渊出镇合肥，于建康为江西。〕</font>先得卓书，表上之，台内皆称万岁。陶侃得卓信，即遣参军高宝帅兵北下。武昌城中传卓军至，人皆奔散。<br>
			<br>
			　　敦遣从母弟南蛮校尉魏乂、<font color="#1B5969">〔〖胡三省原注〗敦从母魏氏，乂其弟也。从，才用翻。〕</font>将军李恒帅甲卒二万攻长沙。长沙城池不完，资储又阙，人情震恐。或说谯王氶，南投陶侃或退据零、桂。氶曰：“吾之起兵，志欲死于忠义，岂可贪生苟免，为奔败之将乎！事之不济，令百姓知吾心耳。”乃婴城固守。未几，虞望战死，甘卓欲留邓骞为参军，骞不可。乃遣参军虞冲与骞偕至长沙，遗谯王氶书，劝之固守，当以兵出沔口，断敦归路，则湘围自解。氶复书称：“江左中兴，草创始尔，岂图恶逆萌自宠臣！吾以宗室受任，志在陨命；而至止尚浅，凡百茫然。足下能卷甲电赴，犹有所及；<font color="#1B5969">〔〖胡三省原注〗卷，读曰捲。〕</font>若其狐疑，则求我于枯鱼之肆矣。”<font color="#1B5969">〔〖胡三省原注〗庄子见车辙鲋，鲋曰：“岂无斗升之水以活我乎﹖”庄子曰：“待我决西江之水而迎汝。”鲋曰：“如君言，不如早索我于枯鱼之肆。”〕</font>卓不能从。<br>
			<br>
			　　<font color="#1B5969">【译文】<br>
			<br>
			　　王敦怕甘卓在后方有变，又派参军、丹杨人乐道融去邀请他，一定要和他一块东进。乐道融虽然侍奉王敦，但恨王敦悖逆作乱，于是劝甘卓说：“主上亲自处理国家所有事务，自己任用谯王司马氶治理湘州，并非由刘隗专权。而王氏专权已经很久，一旦权势被分夺，便说是失去职位，于是背叛皇恩，肆行叛逆，对朝廷用兵。国家对您的待遇非常优厚，您如果与王敦同行，岂不是违背和辜负了君臣大义，生为叛逆之臣，死为愚昧之鬼，永远是宗族、党朋的耻辱，不是很可惜吗！为您打算，不如佯装听从其令，却急速突袭武昌，大将军王敦的士众听说此事，必定不战自溃，大功便可告成了。”甘卓原本就不想追从王敦，听了乐道融所言，于是决断说：“这正是我的本意。”于是与巴东监军柳纯、南平太守夏侯承、宜都太守谭该等人，发布檄书数落王敦叛逆的行状，率领麾下军队开始征讨。派遣参军司马讃、孙双持奉上表送到朝廷，派罗英到广州，约陶侃共同进讨。戴渊镇守在长江西部，先得到甘卓的信，用表文的形式奏上，朝廷内都欢呼万岁。陶侃见到甘卓的来信，随即派参军高宝领兵北上。武昌城内传言甘卓大军来了，众人都逃奔离散。<br>
			<br>
			　　王敦派遣姨母的兄弟、南蛮校尉魏乂和将军李恒，率领甲士二万人进攻长沙。长沙的城墙、护城河不完善，物资储备也不充足，人心惊恐。有人劝说谯王司马氶向南投靠陶侃，或者退守零陵、桂林。司马氶说：“我之所以起兵，是心存为忠义献身的志向，怎能贪生怕死、苟且活命，当一个败逃的将领呢！即使守卫长沙失败，也让百姓们知道我的心意。”于是环城固守。不久，虞望战死，甘卓想让邓骞留下任参军，邓骞不同意，甘卓便派参军虞冲和邓骞同赴长沙，并致信谯王司马氶，劝他固守长沙，自己将遣军自沔口出击，截断王敦的退路，这样湘州之围便会不救自解。司马氶回信说：“江东国朝中兴，一切刚刚草创，谁想到由得宠的大臣萌生叛乱。我以王朝宗室的身份禀受重任，志在以身殉职。不过到任时日尚短，一切尚未理出头绪，足下如果能轻装电赴来救，或许还来得及；如果犹豫迟滞，那么就只有求我于枯鱼之肆了。”甘卓未能听从。<br>
			<br>
			　　【原文】</font><br>
			<br>
			　　二月，甲午，封皇子昱为琅邪王。<br>
			<br>
			　　后赵王勒立子弘为世子。遣中山公虎将精卒四万击徐龛。龛坚守不战，虎筑长围守之。<br>
			<br>
			　　赵主曜自将击杨难敌，难敌逆战，不胜，退保仇池。仇池诸氐、羌及故晋王保将杨韬、陇西太守梁勋皆降于曜。曜迁陇西万余户于长安，进攻仇池。会军中大疫，曜亦得疾，将引兵还；恐难敌蹑其后，乃遣光国中郎将王犷说难敌，<font color="#1B5969">〔〖胡三省原注〗光国中郎将，赵所置也。犷，古猛翻。说，输芮翻。〕</font>谕以祸福，难敌遣使称藩。曜以难敌为假黄钺，都督益、宁、南秦、凉、梁、巴六州、陇上、西域诸军事，上大将军、益、宁、南秦三州牧、武都王。<font color="#1B5969">〔〖胡三省原注〗吴孙氏始置上大将军。南秦州及巴州，曜创其名。其后北国率授杨氏南秦州刺史，据有阴平、武都二郡之地。〕</font><br>
			<br>
			　　<font color="#1B5969">【译文】<br>
			<br>
			　　二月，甲午（初十），元帝封皇子司马昱为琅邪王。<br>
			<br>
			　　后赵王石勒立儿子石弘为世子。派遣中山公石虎统帅精兵四万人攻击徐龛。徐龛坚守不出战，石虎筑起长长的围墙与之相持。<br>
			<br>
			　　　前赵国主刘曜自为统帅，攻击杨难敌。杨难敌迎战，不能取胜，退走保守仇池。仇池氐族、羌族的许多部族，以及原来晋王司马保的部将杨韬、陇西太守梁勋都投降刘曜。刘曜从陇西迁徙一万多户到长安，然后进攻仇池。适逢军中疫病流行，连刘曜也染上疾病，刘曜准备领兵退还，又怕杨难敌追袭于后，便派光国中郎将王犷游说杨难敌，向他剖明利害，杨难敌于是派使者前来，表示愿为藩属。刘曜任杨难敌为假黄钺、都督益、宁、南秦、凉、梁、巴六州及陇上、西域诸军事、上大将军、益、宁、南秦三州州牧、武都王。<br>
			<br>
			　　【原文】</font><br>
			<br>
			　　秦州刺史陈安求朝于曜，曜辞以疾。安怒，以为曜已卒，大掠而归。曜疾甚，乘马舆而还。使其将呼延寔监辎重于后，安邀击，获之，谓寔曰：“刘曜已死，子尚谁佐！吾当与子共定大业。”寔叱之曰：“汝受人宠禄而叛之，自视智能何如主上？吾见汝不日枭首于上邽市，何谓大业！宜速杀我！”安怒，杀之，以寔长史鲁凭为参军。安遣其弟集帅骑三万追曜，卫将军呼延瑜逆击，斩之。安乃还上邽，遣将袭汧城，拔之。<font color="#1B5969">〔〖胡三省原注〗汧县，属扶风郡。〕</font>陇上氐、羌皆附于安，有众十余万，自称大都督、假黄钺、大将军、雍、凉、秦、梁四州牧、凉王，以赵募为相国。鲁凭对安大哭曰：“吾不忍见陈安之死也！”安怒，命斩之。凭曰：“死自吾分，悬吾头于上邽市，观赵之斩陈安也！”遂杀之。曜闻之，恸哭曰：“贤人，民之望也。陈安于求贤之秋而多杀贤者，吾知其无所为也！”<br>
			<br>
			　　<font color="#1B5969">【译文】<br>
			<br>
			　　秦州刺史陈安请求朝见刘曜，刘曜因病推辞不见。陈安发怒，以为刘曜已死，纵兵大肆劫掠后返回。刘曜病情沉重，只能乘坐马车返回，派部将呼延寔随后监护辎重。陈安在半路截击，抓获了呼延寔，对他说：“刘曜已经死了，你还辅佐谁呢！我将和你共创大业。”呼延寔叱骂说：“你接受别人的宠爱、俸禄却又背叛他，自己瞧瞧你的智能哪点比得上主上？我看你的首级不久将会悬挂在上邽街市示众，还谈什么大业！你应该快快杀了我？”陈安发怒，杀死呼延寔，让呼延寔的长史鲁凭当参军。陈安派兄弟陈集率领三万骑兵追袭刘曜，遭到卫将军呼延瑜的反击，陈集被杀。陈安于是回到上邽，派部将攻克了汧城。陇上的氐族、羌族部落都归附了陈安，陈安拥有兵众十多万，自称大都督、假黄钺、大将军，雍、凉、秦、梁四州州牧和凉王，任命赵募为相国。鲁凭对着陈安大哭说；“我不忍心看陈安的死啊！”陈安发怒，命令将他斩首。鲁凭说：“死亡本是我份内之事。把我的头悬挂在上邽街市，我要观看赵国斩杀陈安！”于是被杀。刘曜听说此事，悲恸地大哭，说：“贤人是民众的寄望所在。陈安在应当求贤而用的时候却多杀贤人，我由此得知他不会有什么作为。”<br>
			<br>
			　　【原文】</font><br>
			<br>
			　　休屠王石武以桑城降赵，<font color="#1B5969">〔〖胡三省原注〗石武，盖亦匈奴种。〕</font>赵以武为秦州刺史，封酒泉王。<br>
			<br>
			　　帝征戴渊、刘隗入卫建康。隗至，百官迎于道，隗岸帻大言，<font color="#1B5969">〔〖胡三省原注〗岸帻者，帻微脱额也。〕</font>意气自若。及入见，与刁协劝帝尽诛王氏；帝不许，隗始有惧色。<br>
			<br>
			　　司空导帅其从弟中领军邃、左卫将军廙、侍中侃、彬及诸宗族二十余人，每旦诣台待罪。周顗将入，导呼之曰：“伯仁，以百口累卿！”<font color="#1B5969">〔〖胡三省原注〗累，力瑞翻。周顗，字伯仁，欲使顗保护导，以全其家也。〕</font>顗直入不顾。既见帝，言导忠诚，申救甚至；帝纳其言。顗喜饮酒，至醉而出，导犹在门，又呼之。顗不与言，顾左右曰：“今年杀诸贼奴，取金印如斗大，系肘后。”既出，又上表明导无罪，言甚切至。导不之知，甚恨之。<br>
			<br>
			　　帝命还导朝服，召见之。导稽首曰：“逆臣贼子，何代无之，不意今者近出臣族！”帝跣而执其手曰：“茂弘，方寄卿以百里之命，<font color="#1B5969">〔〖胡三省原注〗王导，字茂弘。孔氏曰：寄百里之命谓摄君之政令。〕</font>是何言邪！”<br>
			<br>
			　　<font color="#1B5969">【译文】<br>
			<br>
			　　休屠王石武献桑城投降了前赵，赵国让石武出任秦州刺史，赐封酒泉王。<br>
			<br>
			　　元帝征召戴渊、刘隗来建康参与防卫。刘隗到达之时，百官们在道路上迎接，刘隗把头帻掀起露出前额，高谈阔论，意气昂扬。等到入见元帝，和刁协一起劝元帝将王氏宗族尽数诛杀，元帝不同意，刘隗才显露出畏惧的神色。<br>
			<br>
			　　司空王导率领堂弟中领军王邃、左卫将军王廙、侍中王侃、王彬以及各宗族子弟二十多人，每天清晨到朝廷等候定罪。周顗将要入朝，王导呼唤他说：“周顗，我把王氏宗族一百多人的性命托付给您！”周顗连头也不回，直入朝廷。等到见了元帝，周顗阐说王导忠诚不二，极力为他辩白，元帝听从了他的意见。周顗心中欢喜，以至喝醉了酒。周顗走出宫门，王导还在门外等候，又呼唤周顗，周顗不与他交谈，环顾左右说：“今年杀掉一干乱臣贼子后，能得到斗大的金印，系挂在臂肘之后。”出来以后，又奏上表章，辨明王导无罪，言辞十分妥帖和有力。王导不知道这些事，对周顗深为怨恨。<br>
			<br>
			　　元帝令人把朝服送还王导，召王导进见。王导跪拜叩首至地，说：“叛臣贼子，哪一个朝代没有，想不到现在出现在臣下宗族之中！”元帝来不及穿鞋，赤脚拉着他的手说：“王茂弘，我正要把朝廷政务交给你，你这是说的什么话！”<br>
			<br>
			　　【原文】</font><br>
			<br>
			　　三月，以导为前锋大都督，加戴渊骠骑将军。诏曰：“导以大义灭亲，<font color="#1B5969">〔〖胡三省原注〗卫石碏之子厚，与公子州吁弒卫桓公，又与州吁如陈，碏使告于陈而杀之。君子曰：石碏，纯臣也，恶州吁而厚与焉。大义灭亲，其是之谓乎？〕</font>可以吾为安东时节假之。”<font color="#1B5969">〔〖胡三省原注〗帝之初镇扬州也，领安东将车。〕</font>以周顗为尚书左仆射，王邃为右仆射。帝遣王廙往谕止敦；敦不从而留之，廙更为敦用。征虏将军周札，素矜险好利，帝以为右将军、都督石头诸军事。敦将至，帝使刘隗军金城，<font color="#1B5969">〔〖胡三省原注〗金城，在丹杨江乘蒲洲上。〕</font>札守石头，帝亲被甲徇师于郊外。<font color="#1B5969">〔〖胡三省原注〗被，皮义翻。〕</font>以甘卓为镇南大将军、侍中、都督荆、梁二州诸军事，陶侃领江州刺史；使各帅所统以蹑敦后。<br>
			<br>
			　　敦至石头，欲攻刘隗。杜弘言于敦曰：“刘隗死士众多，未易可克，不如攻石头。周札少恩，兵不为用，攻之必败，札败则隗自走矣。”敦从之，以弘为前锋，攻石头，札果开门纳弘。敦据石头。叹曰：“吾不复得为盛德事矣！”<font color="#1B5969">〔〖胡三省原注〗敦无君之心，形于言也。〕</font>谢鲲曰：“何为其然也！但使自今已往，日忘日去耳。”<font color="#1B5969">〔〖胡三省原注〗言日复一日，浸忘前事，则君臣猜嫌之床亦日去耳。〕</font><br>
			<br>
			　　<font color="#1B5969">【译文】<br>
			<br>
			　　三月，任命王导为前锋大都督，授予戴渊骠骑将军。元帝下诏说：“王导为大义灭亲，可以把我任安东将军时的符节交给他。”又任命周顗为尚书左仆射，王邃为尚书右仆射。元帝派王廙去告诉王敦，让他停止叛乱。王敦拒不从命，扣留了王，王廙又为王敦效力。征虏将军周札，素来为人阴险，贪图私利。元帝任他为右将军、都督石头地区军务。王敦军队日益临近，元帝让刘隗驻军金城，令周札驻守石头，自己亲自披上甲衣，巡视郊外的军队。又任命甘卓为镇南大将军、侍中、都督荆州、梁州军务，任命陶侃兼领江州刺史职，让他们各自率领所部跟随在王敦军队之后。<br>
			<br>
			　　王敦到达石头，想攻击刘隗。杜弘向王敦建议说：“刘隗手下不怕死的士兵众多，不容易战胜，不如进攻石头。周札对人缺少恩泽，士兵都不愿为他效力，一旦遭攻击必然败走，周札兵败则刘隗自己就会逃走。”王敦采纳了杜弘的意见，任命他为前锋，进攻石头。周札果然打开城门让杜弘入城。王敦占据石头后，感叹地说：“我既为叛臣，再也不会做功德盛大的事情了。”谢鲲说：“为什么这样呢！只要从今以后，这些事一天天淡忘，也就会一天天从心中消失了。”<br>
			<br>
			　　【原文】</font><br>
			<br>
			　　帝命刁协、刘隗、戴渊帅众攻石头，王导、周顗、郭逸、虞潭等三道出战，协等兵皆大败。太子绍闻之，欲自帅将士决战；升车将出，中庶子温峤执鞚谏曰：<font color="#1B5969">〔〖胡三省原注〗鞚，苦贡翻。〕</font>“殿下国之储副，奈何以身轻天下！”抽剑斩鞅，乃止。敦拥兵不朝，放士卒劫掠，宫省奔散，惟安东将军刘超按兵直卫，及侍中二人侍帝侧。帝脱戎衣，着朝服，顾而言曰：“欲得我处，当早言！何至害民如此！”又遣使谓敦曰：“公若不忘本朝，于此息兵，则天下尚可共安。如其不然，朕当归琅邪以避贤路。”<br>
			<br>
			　　刁协、刘隗既败，俱入宫，见帝于太极东除。<font color="#1B5969">〔〖胡三省原注〗除，殿陛也。〕</font>帝执协、隗手，流涕呜咽，劝令避祸。协曰：“臣当守死，不敢有贰。”帝曰：“今事逼矣，安可不行！”乃令给协、隗人马，使自为计。协老，不堪骑乘，素无恩纪，募从者，皆委之，行至江乘，为人所杀，送首于敦。隗奔后赵，官至太子太傅而卒。<font color="#1B5969">〔〖胡三省原注〗成帝咸和八年，刘隗从石虎战死于潼关，岂即此刘隗邪！〕</font><br>
			<br>
			　　帝令公卿百官诣石头见敦，敦谓戴渊曰：“前日之战，有余力乎？”渊曰：“岂敢有余，但力不足耳！”敦曰：“吾今此举，天下以为何如？”渊曰：“见形者谓之逆，体诚者谓之忠。”敦笑曰：“卿可谓能言。”又谓周顗曰：“伯仁，卿负我！”<font color="#1B5969">〔〖胡三省原注〗愍帝建兴元年，顗为杜弢所困，投敦于豫章，故敦以为德。〕</font>顗曰：“公戎车犯顺，下官亲帅六军，不能其事，使王旅奔败，以此负公。”<br>
			<br>
			　　<font color="#1B5969">【译文】<br>
			<br>
			　　元帝令刁协、刘隗、戴渊率领兵众进攻石头，王导和周顗、郭逸、虞潭等分三路出击，刁协等人的军队都大败。太子司马绍听说以后，打算自己率领将士与敌人决战，坐上军车正要出发，中庶子温峤抓住马勒头劝谏说：“殿下是国家君位的继承人，怎么能逞一己之快，轻弃天下而不顾！”抽出剑斩断马的鞅带，司马绍这才罢休。王敦聚集军队，不朝见元帝，放纵士卒劫掠财物，皇宫、朝廷里的人奔逃离散，只有安东将军刘超屯兵不动，当值护卫，以及侍中二人在元帝身边侍奉。元帝脱下军衣，穿上朝服，环顾四周说：“王敦想得到我这个地方，应当早说！何至于如此残害百姓！”又派遣使者告诉王敦说：“你如果还没有将朝廷置于脑后，那么就此罢兵，天下还可以安然相处。如果不是这样，那么朕将回到琅邪，为贤人让路。”<br>
			<br>
			　　刁协、刘隗战败以后，都进入宫中，在太极殿东侧阶与元帝相见。元帝拉着刁协、刘隗的手，流泪哭泣，呜咽有声，劝说并命令二人出逃以避灾祸。刁协说：“我将守卫到死，不敢有二心。”元帝说：“现在事情紧迫了，怎么能不走呢！”于是下令为刁协、刘隗准备随行的人马，让他们自谋生路。刁协年老，难耐骑乘之苦，平素又缺少恩惠，招募随从人员时，大家都推委不去。刁协出行至江乘，被人所杀，把首级送给王敦。刘隗投奔后赵，在任太子太傅时死去。<br>
			<br>
			　　元帝命令百官公卿到石头拜见王敦。王敦对戴渊说：“前日的交战，还有剩余的力量吗？”戴渊说：“岂敢留有余力，只是力量不足罢了！”王敦说：“我现在这样的举动，天下人会怎么看？”戴渊说：“只看到表象的人说是叛逆，体会诚心的人说是忠贞。”王敦笑着说：“您可以称得上会说话了。”王敦又对周顗说：“周伯仁，您辜负了我！”周顗说：“您依仗武力违背顺上的道德，我亲自统率六军，不能胜任，致使君王的军队战败奔逃，这就是我辜负您的地方。”<br>
			<br>
			　　【原文】</font><br>
			<br>
			　　辛未，大赦。以敦为丞相、都督中外诸军、录尚书事、江州牧，封武昌郡公；并让不受。<br>
			<br>
			　　初，西都覆没，四方皆劝进于帝。<font color="#1B5969">〔〖胡三省原注〗见九十卷建武元年。〕</font>敦欲专国政，忌帝年长难制，欲更议所立，王导不从。及敦克建康，谓导曰：“不用吾言，几至覆族。”<br>
			<br>
			　　敦以太子有勇略，为朝野所向，欲诬以不孝而废之。大会百官，问温峤曰：“皇太子以何德称？”声色俱厉。峤曰：“钩深致远，盖非浅局所量。以礼观之，可谓孝矣。”<font color="#1B5969">〔〖胡三省原注〗言太子既有钩深致远之才，而又尽事亲之礼，所以解敦不孝之诬也。〕</font>众皆以为信然，敦谋遂沮。<br>
			<br>
			　　<font color="#1B5969">【译文】<br>
			<br>
			　　辛未（十八日），元帝实行大赦，任命王敦为丞相、都督中外各军、录尚书事、江州牧，赐封武昌郡公，王敦都推辞不受。<br>
			<br>
			　　当初，西晋都城覆没，四方人士都劝琅琊王即帝位。王敦想把握国政，怕元帝年龄较大，难以控制，想另行商议立君的人选，王导不同意。等到王敦攻克建康，对王导说：“不遵从我的意见，几乎全族覆灭。”<br>
			<br>
			　　王敦因为太子司马绍有勇有谋，被朝野人士所拥戴，想以不孝的罪名诬陷太子，废除他的太子之位，因此大会百官，问温峤说：“皇太子以什么样的德行著称？”问话时声色俱厉。温峤说：“钩深致远，似乎不是我浅显的度量所能知晓的，依照礼义看来，可以说是做到了孝。”众人都认为的确如此，王敦的阴谋遭到挫败。<br>
			<br>
			　　【原文】</font><br>
			<br>
			　　帝召周顗于广室，<font color="#1B5969">〔〖胡三省原注〗广室，殿名。〕</font>谓之曰：“近日大事，二宫无恙，诸人平安，大将军固副所望邪？”顗曰：“二宫自如明诏，臣等尚未可知。”护军长史郝嘏等劝顗避敦，<font color="#1B5969">〔〖胡三省原注〗顗代戴渊为护军将军，以郝嘏为长史。〕</font>顗曰：“吾备位大臣，朝廷丧败，宁可复草间求活，外投胡、越邪！敦参军吕猗，尝为台郎，<font color="#1B5969">〔〖胡三省原注〗晋谓尚书郎为台郎。〕</font>性奸谄，戴渊为尚书，恶之。猗说敦曰：“周顗、戴渊，皆有高名，足以惑众，近者之言，曾无怍色，<font color="#1B5969">〔〖胡三省原注〗谓二人答敦之言。怍，才各翻。〕</font>公不除之，恐必有再举之忧。”敦素忌二人之才，心颇然之，从容问王导曰：“周、戴南北之望，<font color="#1B5969">〔〖胡三省原注〗周顗，汝南人；戴渊，广陵人。晋氏南渡，二人名冠当时。从，千容翻。〕</font>当登三司无疑也。”导不答。又曰：“若不三司，止应令仆邪？”<font color="#1B5969">〔〖胡三省原注〗三司：太尉、司徒、司空也；令仆，尚书令柔左右仆射也。〕</font>又不答。敦曰：“若不尔，正当诛尔！”又不答。丙子，敦遣部将陈郡邓岳收顗及渊。先是，敦谓谢鲲曰：“吾当以周伯仁为尚书令，戴若思为仆射。”<font color="#1B5969">〔〖胡三省原注〗戴渊，字若思。〕</font>是日，又问鲲：“近来人情何如？”鲲曰：“明公之举，虽欲大存社稷，然悠悠之言，实未达高义。<font color="#1B5969">〔〖胡三省原注〗言众人议敦举兵向阙，非义举也。〕</font>若果能举用周、戴，则群情贴然矣！”敦怒曰：“君粗疏邪！二子不相当，吾已收之矣！”鲲愕然自失。参军王峤曰：“‘济济多士，文王以宁。’<font color="#1B5969">〔〖胡三省原注〗《诗·大雅》文王之诗。济，子礼翻。〕</font>奈何戮诸名士！”敦大怒，欲斩峤，众莫敢言。鲲曰：“明公举大事，不戮一人。峤以献替忤旨，便以衅鼓，<font color="#1B5969">〔〖胡三省原注〗君所谓可而有否焉，臣献其否以成其可；君所谓否而有可焉，臣献其可以替其否。衅鼓，杀人以血涂鼓也。忤，五故翻。〕</font>不亦过乎！”敦乃释之，黜为领军长史。<font color="#1B5969">〔〖胡三省原注〗大将军府参军黜为领军长史，足知敦府重于诸府矣。〕</font>峤，浑之族孙也。<br>
			<br>
			　　<font color="#1B5969">【译文】<br>
			<br>
			　　元帝在广室召见周顗，对他说：“近来发生的大事，二宫未受伤害，大家平安，这是否表明大将军王敦本来就符合众望呢？”周顗说：“二宫的情况，固然与陛下所说的相符，至于我们这些人的遭遇怎样，现在还未可知。”护军长史郝嘏等人劝周顗避让王敦，周顗说：“我既然备充大臣的职位，眼见朝廷衰败，难道还能再蛰伏草野中求活命，出外投奔胡、越吗？”王敦的参军吕猗，曾经做过尚书郎，为人奸猾谄谀，戴渊当时任尚书，憎恶他的为人。吕猗劝说王敦道：“周顗、戴渊都有很高的名望，足以盅惑士众，近来的言谈又豪无惭愧的意思，您不除去他们，恐怕将来必定会有重新举兵讨伐的忧患。”王敦素来忌妒他们二人的才能，心中颇以为然，不动声色地询问王导说：“周顗、戴渊，分别著称于北方和南方，应当升任三公之位是无疑的了。”王导不置可否。王敦又说：“如果不用为三公，只让他们担任令或仆射的职位如何？”王导又不回答。王敦说：“如果不这样，正该诛戮他们！”王导还是不回答。丙子（二十三日），王敦派遣部将陈郡人邓岳拘捕周顗和戴渊。此前，王敦对谢鲲说：我将任用周顗为尚书令，任戴渊为仆射。”这天，王敦又问谢鲲说：“近来民情如何？”谢鲲说：“明公的举动，虽然是想保全国家社稷，但民间的议论却认为不合大义。如果真能举用周顗和戴渊，那么民众的心情就熨帖平静了。”王敦发怒，说：“你这是粗疏不察，这二人名实不相称，已被我收捕了。”谢鲲愕然自失。参军王峤说：‘济济一堂人才多，文王安宁国富强’，怎么能诛戮诸位名士呢！”王敦勃然大怒，要将王峤斩首，众人中没有谁敢出言相救。谢鲲说：“明公图谋大业，不屠戮一个人。现在王峤因陈献可否违背意旨，便要杀戮，不也太过分了吗？”王敦这才放了王峤，贬职为领军长史。王峤，是王浑的族孙。<br>
			<br>
			　　【原文】</font><br>
			<br>
			　　顗被收，路经太庙，大言曰：“贼臣王敦，倾覆社稷，枉杀忠臣。神只有灵，当速杀之！”收人以戟伤其口，血流至踵，容止自若，观者皆为流涕。并戴渊杀之于石头南门之外。<br>
			<br>
			　　帝使侍中王彬劳敦。彬素与顗善，先往哭顗，然后见敦。敦怪其容惨，问之。彬曰：“向哭伯仁，情不能已。”敦怒曰：“伯仁自致刑戮；且凡人遇汝，<font color="#1B5969">〔〖胡三省原注〗以王彬之为人，顗以凡人遇之，亦可以见风裁矣。〕</font>汝何哀而哭之？”彬曰：“伯仁长者，兄之亲友；在朝虽无謇愕，亦非阿党，而赦后加之极刑，所以伤惋也。”因勃然数敦曰：“兄抗旌犯顺，杀戮忠良，图为不轨，祸及门户矣！”辞气慷慨，声泪俱下。敦大怒，厉声曰：“尔狂悖乃至此，以吾为不能杀汝邪！”时王导在坐，为之惧，劝彬起谢。彬曰：“脚痛不能拜，且此复何谢？”敦曰：“脚痛孰若颈痛？”彬殊无惧容，竟不肯拜。<br>
			<br>
			　　王导后料检中书故事，乃见顗救己之表，执之流涕曰：“吾虽不杀伯仁，伯仁由我而死；<font color="#1B5969">〔〖胡三省原注〗自愧于敦三问不答之时也。〕</font>幽冥之中，负此良友！”<font color="#1B5969">〔〖胡三省原注〗〖按〗幽冥之中，即冥冥之中，指未预料之事。〕</font><br>
			<br>
			　　<font color="#1B5969">【译文】<br>
			<br>
			　　周顗被捕，路经太庙，高声说：“贼臣王敦，颠覆国家社稷，胡乱杀害忠臣，神祗如果显灵，应当快快杀掉他！”捕卒用戟刺伤周顗的嘴，鲜血下流直至脚后跟，但他容颜举止泰然自若，观望的人都因此而落泪。周顗和戴渊都在石头城南门外被杀。<br>
			<br>
			　　元帝派侍中王彬犒劳王敦，王彬素来与周顗交好，先去哭吊周顗，然后去见王敦。王敦见他容颜凄惨，心中奇怪，便加询问。王彬说：“我刚才去哭吊周伯仁，情不自禁。”王敦发怒说：“周伯仁自找刑戮，再说他把你当作一般人看待，你为什么悲哀并去哭吊他？”王彬说：“周伯仁是长者，也是兄长你的亲友。他在朝时虽算不上正直，也并不结党营私，却在大赦天下后遭受极刑，我因此伤痛惋惜。”尔后勃然发怒，数落王敦说：“兄长违抗君命，有违顺德，杀戮忠良，图谋不轨，灾祸将要降临到门户了！”言辞情感激扬慷慨，声泪俱下。王敦大怒，厉声说：“你狂妄悖乱以至于此！以为我不能杀你吗！”当时王导在坐，为了王彬担心，劝王彬起来谢罪。王彬说：“我脚痛不能跪拜，再说这又有什么可谢罪的！”王敦说：“脚痛与颈痛比起来怎样？”王彬毫无惧色，最终不肯下拜。<br>
			<br>
			　　王导后来清理中书省的旧有档案，才见到周顗救护自己的上表，拿着流下了眼泪，说：“我虽没杀周伯仁，伯仁是因我而死，我有负于冥间这样的好友！”<br>
			<br>
			　　【原文】</font><br>
			<br>
			　　沈充拔吴国，杀内史张茂。<br>
			<br>
			　　初，王敦闻甘卓起兵，大惧。卓兄子卬为敦参军，敦使卬归卓曰：“君此自是臣节，不相责也。吾家计急，不得不尔。想便旋军襄阳，当更结好。”卓虽慕忠义，性多疑少决，军于猪口，<font color="#1B5969">〔〖胡三省原注〗《水经》：沔水东南迳江夏云杜县东，夏水从西来注之。注云：即&#17431;口也。&#17431;，与猪同。〕</font>欲待诸方同出军，稽留累旬不前。敦既得建康。乃遣台使以驺虞幡驻卓军。<font color="#1B5969">〔〖胡三省原注〗诸方，谓待诸方镇同出军也。驺虞，仁兽；故以驺虞幡驻军。使，疏吏翻。〕</font>卓闻周顗、戴渊死，流涕谓卬曰：“吾之所忧，正为今日。且使圣上元吉，太子无恙，吾临敦上流，亦未敢遽危社稷。适吾径据武昌，敦势逼，必劫天子以绝四海之望，不如还襄阳，更思后图。”即命旋军。都尉秦康与乐道融说卓曰：“今分兵断彭泽，<font color="#1B5969">〔〖胡三省原注〗彭泽县，属豫章郡，彭蠡湖自此入于大江。分兵断彭泽湖口，可使敦上下不得相通。〕</font>使敦上下不得相赴，其众自然离散，可一战擒也。将军起义兵而中止，窃为将军不取。且将军之下，士卒各求其利，欲求西还，亦恐不可得也。”卓不从。道融昼夜泣谏，卓不听；道融忧愤而卒。卓性本宽和，忽更强塞，<font color="#1B5969">〔〖胡三省原注〗此强，谓强暴也。塞，谓窒塞而不疏通。塞，悉则翻。〕</font>径还襄阳，意气骚扰，举动失常，识者知其将死矣。<br>
			<br>
			　　<font color="#1B5969">【译文】<br>
			<br>
			　　沈充攻取了吴国，杀了内史张茂。<br>
			<br>
			　　当初，王敦听说甘卓起兵，大为恐惧。甘卓兄长之子甘卬是王敦的参军，王敦派甘卬回去游说甘卓说：“你这自然是臣子的节义，我不责怪你。但我们王家没有更好的办法，不得不这样做。希望你这就回军至襄阳，我将与你重新交好。”甘卓虽然仰慕忠义之事，但性格多疑，缺少决断。驻军于猪口，想等待各方共同出兵，稽留数十天，停足不前。王敦得占建康以后，便派遣朝廷使者传送饰有驺虞这种传说中的仁兽图案的旗帜给甘卓，让他的军队不要前进。甘卓听说周顗、戴渊的死讯，流着眼泪对甘卬说：“我所忧患的，正是今天这样的情况。倘若圣上大吉无凶，太子不受伤害，我虽然占据着王敦的上游地区，也不敢仓促发兵而使社稷遭到危难。恰好我直接进攻武昌，王敦为情势所逼，必定会劫持天子，用以断绝天下人的期望，不如回到襄阳，再图谋后策。”立即下令回军。都尉秦康和乐道融劝阻甘卓说：“如果现在分出一部分兵力截断彭泽县的通路，使王敦的军队上下不能救援，他的部众自然会离散，那么便可以一战而将他擒获。将军您发动正义的军队却半途而止，我私下认为将军不该如此。再说将军手下的士卒，各自谋求自己的利益，即便想向西退还，恐怕也不一定能够做到。”甘卓不听。乐道融日日夜夜哭泣苦谏，甘卓仍不听从，乐道融忧愤而死。甘卓性格本来宽和，现在忽然变得强硬不可通融，直接退还到襄阳，神情惶惑不宁，举动失常，有见识的人知道他距死不远了。<br>
			<br>
			　　【原文】</font><br>
			<br>
			　　王敦以西阳王羕为太宰，加王导尚书令，王廙为荆州刺史；改易百官及诸军镇，转徙黜免者以百数；或朝行暮改，惟意所欲。敦将还武昌，谢鲲言于敦曰：“公至都以来，称疾不朝，是以虽建勋而人心实有未达。今若朝天子，使君臣释然，则物情皆悦服矣。”敦曰：“君能保无变乎？”对曰：“鲲近日入觐，主上侧席，迟得见公，<font color="#1B5969">〔〖胡三省原注〗王者侧席待贤，鲲用此语也。迟，待也。〕</font>宫省穆然，必无虞也。<font color="#1B5969">〔〖胡三省原注〗穆然，和敬之意。〕</font>公若入朝，鲲请侍从。”敦勃然曰：“正复杀君等数百人，亦复何损于时！”竟不朝而去。夏，四月，敦还武昌。初，宜都内史天门周级<font color="#1B5969">〔〖胡三省原注〗吴孙皓永安六年，分武陵立天门郡。充县有松梁山，山有石，石开处数十丈，其高，以弩仰射，不至其上，名天门，因此名郡。宋白曰：澧州石门县，吴立天门郡，隋罢郡为石门县。〕</font>闻谯王氶起兵，使其兄子该潜诣长沙，申款于氶。<font color="#1B5969">〔〖胡三省原注〗申，明也；款，诚也。〕</font>魏乂等攻湘州急，氶遣该及从事邵陵周崎间出求救，<font color="#1B5969">〔〖胡三省原注〗此非颍川之邵陵。吴孙皓宝鼎元年，分零陵北部都尉立邵陵郡。崎，丘奇翻。〕</font>皆为逻者所得。又使崎语城中，称大将军已克建康，甘卓还襄阳，外援理绝。<font color="#1B5969">〔〖胡三省原注〗言以事理观之，外援巳绝也。〕</font>崎伪许之，既至城下，大呼曰：“援兵寻至，努力坚守！”乂杀之。乂考该至死，竟不言其故，周级由是获免。<br>
			<br>
			　　<font color="#1B5969">【译文】<br>
			<br>
			　　王敦让西阳王司马羕为太宰，授予王导尚书令，王廙为荆州刺史，改换朝廷官员和各军镇守将，被降职、免官和迁徙的人数以百计。有时朝令夕改，随心所欲。王敦将要返回武昌，谢鲲对他说：“明公自到京都以来，一直以有病为由不朝见皇上，所以虽然建有功勋，民心其实并未平服。现在如果朝见天子，使得君上和臣民都心情舒畅，那么民心都会心悦诚服的。”王敦说：“你能保证不发生变故吗？”谢鲲回答说：“我近些天入宫觐见皇上，皇上侧席而坐，等待得见主公，宫省之内穆然整肃，必定不会有什么可担忧的。主公如果入朝，我请求充当您的侍从。”王敦发怒变色说：“我正要再杀掉你这样的数百人，对时局也不会有什么损害！”最终也没有朝见天子便离去。夏季，四月，王敦回到武昌。当初，宜都内史、天门郡人周级听说谯王司马氶起兵，让自己兄长的儿子周该潜入长沙，向司马氶效忠。魏乂等人急攻湘州，司马氶派周该和从事邵陵人周崎悄悄地外出寻求救兵，都被巡逻部队抓获。魏乂让周崎向城中喊话，说大将军王敦已经攻克建康，甘卓已回军襄阳，外缓已经断绝。周崎假装同意，等到了城下，大声呼喊说：“援兵不久就到，努力坚守！”魏乂杀了他。魏乂拷问周该，周该至死不说事情的原委，周级因此免遭祸殃。<br>
			<br>
			　　【原文】</font><br>
			<br>
			　　乂等攻战日逼，敦又送所得台中人书疏，令乂射以示氶。城中知朝廷不守，莫不怅惋。相持且百日，刘翼战死，士卒死伤相枕。癸巳，乂拔长沙，氶等皆被执。乂将杀虞悝，子弟对之号泣。悝曰：“人生会当有死，今阖门为忠义之鬼，亦复何恨！”<br>
			<br>
			　　乂以槛车载氶及易雄送武昌，佐吏皆奔散，惟主簿桓雄、西曹书佐韩阶、<font color="#1B5969">〔〖胡三省原注〗府诸曹各有书佐。〕</font>从事武延，毁服为僮，从氶，不离左右。<font color="#1B5969">〔〖胡三省原注〗毁服者，毁其常服，为僮奴之服。离，力智翻。〕</font>乂见桓雄姿貌举止非凡人，惮而杀之。韩阶、武延执志愈固。荆州刺史王廙承敦旨，杀氶于道中，阶、延送氶丧至都，葬之而去。易雄至武昌，意气忼慨，曾无惧容。敦遣人以檄示雄而数之，雄曰：“此实有之，惜雄位微力弱，不能救国难耳。今日之死，固所愿也！”敦惮其辞正，释之，遣就舍。众人皆贺之，雄笑曰：“吾安得生！”既而敦遣人潜杀之。<br>
			<br>
			　　魏乂求邓骞甚急，乡人皆为之惧，骞笑曰：“此欲用我耳，彼新得州，多杀忠良，故求我以厌人望也。”乃往诣乂。乂喜曰：“君，古之解扬也。”<font color="#1B5969">〔〖胡三省原注〗《左传》：楚子围宋；晋使解扬如宋，使无降楚；郑人囚而献诸楚。楚子厚赂之，使反其言，不许；三而许之。登诸楼车，使呼宋人而告之，遂致其君命。楚子将杀之，使与之言曰：“尔既许不穀而反之，何故﹖速即尔刑！”对曰：“受命而出，有死无霣，又可赂乎？臣之许君，以成命也；死而成命，臣之禄也。”楚子舍之以归。〖按〗“遂致其君命”，指传达晋国君主使命，告知宋人不向楚人投降之事。〕</font>以为别驾。<br>
			<br>
			　　<font color="#1B5969">【译文】<br>
			<br>
			　　魏乂等人攻战日紧，王敦又送来他所得到的朝廷中人的上书和奏疏，令魏乂用箭射入城中晓示司马氶。城中军民知道朝廷失守，莫不惆怅惋惜。相持将近百日，刘翼战死，士卒死伤众多，纵横枕藉。癸巳（初十），魏乂拔取长沙城，司马氶等人都被俘获。魏乂将要杀死虞悝，虞悝的子弟面对他号陶大哭，虞悝说：“人生该当有一死，现在我满门都是忠义之鬼，又有什么遗憾！”<br>
			<br>
			　　魏乂用槛车载着司马氶和易雄押送去武昌，司马氶手下的佐吏大多逃奔离散，只有主簿桓雄、西曹书佐韩阶、从事武延三人，毁去官服，充当僮仆追随司马氶，不离左右。魏乂见桓雄姿态容貌、言行举止都与众不同，心内忌惮，因而将他杀害。韩阶、武延持守心志更加坚定。荆州刺史王廙接到王敦的旨意，在半道杀掉了司马氶，韩阶、武延为司马氶送丧至京都，安葬了他以后才离去。易雄到达武昌，意气慷慨，毫无惧色。王敦派人拿着易雄当初起草的讨罪檄书给他看，数落易雄的罪状，易雄说：“确有此事，可惜我职位低微，力量不足，不能挽救国难。今天赴死，本来就是我的心愿。”王敦忌惮他义正辞严，将他释放回家。众人都来称贺，易雄笑着说：“王敦怎能容我活下去！”不久王敦派人将易雄暗杀。<br>
			<br>
			　　魏乂寻找邓骞十分急迫，乡人们都为邓骞担心，邓骞笑着说：“这是想任用我而已。魏乂刚刚统治本州，杀害了不少忠良之士，所以要找我来安定民心。”于是前往拜见魏乂。魏乂欢喜地说：“您是古代的解扬。”任他为别驾。<br>
			<br>
			　　【原文】</font><br>
			<br>
			　　诏以陶侃领湘州刺史；王敦上侃复还广州，加散骑常侍。<br>
			<br>
			　　甲午，前赵羊后卒，谥曰献文。<br>
			<br>
			　　甘卓家人皆劝卓备王敦，卓不从，悉散兵佃作，闻谏，辄怒。襄阳太守周虑密承敦意，诈言湖中多鱼，劝卓遣左右悉出捕鱼。五月，乙亥，虑引兵袭卓于寝室，杀之，传首于敦，并杀其诸子。敦以从事中郎周抚督沔北诸军事，代卓镇沔中。<font color="#1B5969">〔〖胡三省原注〗自南郑至襄阳，沔水所由也，故谓之沔中。〕</font>抚，访之子也。<br>
			<br>
			　　敦既得志，暴慢滋甚，四方贡献多入其府，将相岳牧皆出其门。<font color="#1B5969">〔〖胡三省原注〗舜有四岳、十二牧，故后之居方面者，谓之岳牧。〕</font>以沈充、钱凤为谋主，唯二人之言是从，所谮无不死者。以诸葛瑶、邓岳、周抚、李恒、谢雍为爪牙。充等并凶险骄恣，大起营府，侵人田宅，剽掠市道，识者咸知其将败焉。<br>
			<br>
			　　<font color="#1B5969">【译文】<br>
			<br>
			　　元帝下诏让陶侃兼领湘州刺史职，王敦上书，又让陶侃返回广州，授予散骑常侍。<br>
			<br>
			　　甲午（十一日），前赵的羊后去世，谥号献文。<br>
			<br>
			　　甘卓的家人都劝甘卓防备王敦，甘卓不听，把兵众悉数遣散从事佃作，一听到有人谏诤就发怒。襄阳太守周虑秘密接受王敦的旨意，诈称湖中有许多鱼，劝甘卓派身边的侍从人众都下湖捕鱼。五月，乙亥（二十三日），周虑带兵偷袭，把甘卓杀死于寝室，将首级传送给王敦，同时杀掉甘卓诸子。王敦让从事中郎周抚督察沔北地区军务，代替甘卓镇守沔中。周抚是周访之子。<br>
			<br>
			　　王敦得志以后，越发暴虐傲慢，四方贡献的物品大多送入他的府第，将相及地方的文武大员，全都出自他的门下。王敦任用沈充、钱凤为谋主，只对他们二人言听计从，凡被他们谮言诋毁之人无不遇害。又任用诸葛瑶、邓岳、周抚、李恒、谢雍等人为武臣。沈充等人都是凶恶阴险骄恣之徒，大肆建造军营府第，侵占他人田宅，公然拦路抢劫。有识之士都知道他们行将败亡。<br>
			<br>
			　　【原文】</font><br>
			<br>
			　　秋，七月，后赵中山公虎拔泰山，执徐龛送襄国；后赵王勒盛之以囊，于百尺楼上扑杀之，<font color="#1B5969">〔〖胡三省原注〗盛，时征翻。杨正衡曰：扑，弼角翻。〕</font>命王伏都等妻子刳而食之，<font color="#1B5969">〔〖胡三省原注〗龛杀王伏都，见上卷大兴三年。〕</font>坑其降卒三千人。<br>
			<br>
			　　兖州刺史郗鉴在邹山三年，有众数万。<font color="#1B5969">〔〖胡三省原注〗愍帝建兴元年，帝鉴镇邹山，今既数年矣，所谓三年有众数万者，言鉴既镇邹山之后，三年之间，民归之者有此数也。〕</font>战争不息，百姓饥馑，掘野鼠、蛰燕而食之，<font color="#1B5969">〔〖胡三省原注〗燕，经秋而蛰。〕</font>为后赵所逼，退屯合肥。尚书右仆射纪瞻，以鉴雅望清德，宜从容台阁，上疏请征之；乃征拜尚书。徐、兖间诸坞多降于后赵，后赵置守宰以抚之。<br>
			<br>
			　　王敦自领宁、益二州都督。<font color="#1B5969">〔〖胡三省原注〗非君命，故史以自领书之。〕</font><br>
			<br>
			　　冬，十月，己丑，荆州刺史武陵康侯王廙卒。<br>
			<br>
			　　王敦以下邳内史王邃都督青、徐、幽、平四州诸军事，镇淮阴；卫将军王含都督沔南诸军事，领荆州刺史；武昌太守丹杨王谅为交州刺史。<font color="#1B5969">〔〖胡三省原注〗《考异》曰：谅传：“永兴三年，敦以谅为交州。”按：永兴三年，即惠帝光熙元年也，谅传误。〕</font>使谅收交州刺史修湛、新昌太守梁硕杀之。<font color="#1B5969">〔〖胡三省原注〗吴孙皓建衡三年，分交趾立新兴郡，武帝太康三年，更名新昌郡。〕</font>谅诱湛。斩之。硕举兵围谅于龙编。<font color="#1B5969">〔〖胡三省原注〗龙编县，属交趾郡，州、郡皆治焉。〕</font><br>
			<br>
			　　祖逖既卒，后赵屡寇河南，拔襄城、城父，<font color="#1B5969">〔〖胡三省原注〗城父县，前汉属沛郡，后汉属汝南郡，魏、晋属谯国。此河南，概言黄河之南，非专指河南郡也。父，音甫。〕</font>围谯。豫州刺史祖约不能御，退屯寿春。后赵遂取陈留，梁、郑之间复骚然矣。<br>
			<br>
			　　<font color="#1B5969">【译文】<br>
			<br>
			　　秋季，七月，后赵的中山公石虎攻取泰山，擒获徐龛送往襄国。后赵王石勒把徐龛塞进袋中，从百尺高楼上扔下摔死，又命令王伏都等人的妻子儿女割下徐龛身体上的肉吃掉，坑杀降卒三千人。<br>
			<br>
			　　兖州刺史郗鉴留住邹山三年，拥有士众数万。因为当时争战不息，百姓饥馑难忍，以至挖掘田鼠和蛰伏避寒的燕子作为食物，后赵乘机进逼，郗鉴退守合肥，尚书右仆射纪瞻认为郗鉴名望不错，道德高尚，应当在朝中施展才能，于是上疏请求征用他。元帝便征召郗鉴任尚书。徐州、兖州地区的坞堡大多投降后赵，后赵在当地设置官员加以抚慰。<br>
			<br>
			　　王敦自任宁州、益州都督。<br>
			<br>
			　　冬季，十月，己丑（初九），荆州刺史、武陵康侯王廙死。<br>
			<br>
			　　王敦让下邳内史王邃都督青、徐、幽、平四州军务，镇守淮阴；让卫将军王含都督沔南军务，兼任荆州刺史；让武昌太守、丹杨人王谅出任交州刺史。又让王谅拘捕原交州刺史脩湛、新昌太守梁硕并处死。王谅诱捕湛，将他斩首。梁硕发兵在龙编包围了王谅。<br>
			<br>
			　　祖逖死后，后赵屡屡侵犯黄河以南，拔取襄城、城父，又围攻谯。豫州刺史祖约抵挡不住，退守寿春。后赵于是攻取了陈留，梁州、郑州地区的形势又变得动荡不安。<br>
			<br>
			　　【原文】</font><br>
			<br>
			　　十一月，以临颖元公荀组为太尉；辛酉，薨。<br>
			<br>
			　　罢司徒，并丞相府。王敦以司徒官属为留府。<font color="#1B5969">〔〖胡三省原注〗敦还武昌，遥制朝政，故有留府在建康。〕</font><br>
			<br>
			　　帝忧愤成疾，闰月，己丑，崩。<font color="#1B5969">〔〖胡三省原注〗年四十七。〕</font>司空王导受遣诏辅政。帝恭俭有余而明断不足，故大业未复而祸乱内兴。庚寅，太子即皇帝位，大赦，尊所生母荀氏为建安君。<br>
			<br>
			　　十二月，赵主曜葬其父母于粟邑，大赦。陵下周二里，上高百尺，计用六万夫，作之百日乃成。役者夜作，继以脂烛，民甚苦之。游子远谏，不听。<br>
			<br>
			　　后赵濮阳景侯张宾卒，后赵王勒哭之恸，曰：“天不欲成吾事邪？何夺吾右侯之早也！”程遐代为右长史。遐，世子弘之舅也，勒每与遐议，有所不合，辄叹曰：“右侯舍我去，乃令我与此辈共事，岂非酷乎！”<font color="#1B5969">〔〖胡三省原注〗酷，惨也，虐也，言天夺张宾之年，何其虐我之惨也。〕</font>因流涕弥日。<br>
			<br>
			　　张茂使将军韩璞帅众取陇西、南安之地，置秦州。<font color="#1B5969">〔〖胡三省原注〗南阳王保既死，陈安不能有，茂遂取之。帅，读曰率。〕</font><br>
			<br>
			　　慕容廆遣其世子皝袭段末柸，入令支，<font color="#1B5969">〔〖胡三省原注〗皝，户广翻。令支县，汉属辽西郡，晋省，段氏据其地。应劭曰：令，音铃。师古音郎定翻。支，裴松之音其儿翻。〕</font>掠其居民千余家而还。<br>
			<br>
			　　<font color="#1B5969">【译文】<br>
			<br>
			　　十一月，东晋任命临颍元公荀组为太尉。辛酉（十二日），荀组故去。<br>
			<br>
			　　东晋取消司徒这种官衔，将其执掌的事务并入丞相府管辖。王敦把原司徒官属成员组成留府。<br>
			<br>
			　　元帝因忧愤染病，闰月，己丑（初十），元帝驾崩。司空王导接受元帝遗诏辅佐朝政。元帝恭俭有余而明断不足，所以未能恢复大业却在内部发生祸乱。庚寅（十一日），太子司马绍继承帝位，大赦天下，尊奉生母荀氏为建安君。<br>
			<br>
			　　十二月，前赵主刘曜将其父母安葬在粟邑，大赦天下。陵墓基长周圆二里，上高百尺，共计动用六万人，建造了一百天才成。从事劳役的人挑灯夜作，不分昼夜，百姓深感劳苦。游子远谏诤，刘曜不听。<br>
			<br>
			　　后赵濮阳景侯张宾故去，后赵王石勒哭吊时十分悲恸，说：“是上天不愿让我成就事业吗？为何这么早便夺去了我的右侯！”程遐代替张宾为右长史。程遐是世子石弘的娘舅，石勒每逢与程遐议事，意见有所不合，总要叹息说：“右侯舍我而去，却让我和这种人共事，难道不是太残酷了吗！”为此终日流泪。<br>
			<br>
			　　张茂让将军韩璞率领部众攻取陇西、南安地区，设置秦州。<br>
			<br>
			　　慕容廆派世子慕容皝袭击段末柸，攻入令支，劫掠一千多家居民后返回。<br>
			<br>
			　　【原文】</font><br>
			<br>
			　　<b>◎ 晋肃宗明皇帝·上</b><font color="#1B5969">〔〖胡三省原注〗讳绍，字道畿，元帝长子也。《谥法》：思虑果远曰明。〕</font><br>
			<br>
			　　<b>晋肃宗明皇帝　太宁元年（癸未　公元323年）</b><br>
			<br>
			　　春，正月，成李骧、任回寇台登，<font color="#1B5969">〔〖胡三省原注〗台登县，属越嶲郡。九州要记曰：台登县有奴诺川，鹦鹂山、黑水之间，若水出其下；黄帝子昌意降居若水，即此。〕</font>将军司马玖战死，越巂太守李钊、汉嘉太守王载<font color="#1B5969">〔〖胡三省原注〗汉嘉本前汉青衣县，属蜀郡；后汉顺帝阳嘉二年，更名汉嘉；蜀分为汉嘉郡。钊，音昭。〕</font>皆以郡降于成。<br>
			<br>
			　　二月，庚戌，葬元帝于建平陵。<br>
			<br>
			　　三月，戊寅朔，改元。<br>
			<br>
			　　饶安、东光、安陵三县灾，<font color="#1B5969">〔〖胡三省原注〗三县皆属渤海郡，惟东光，汉旧县；饶安县，前汉之千童县也，后汉灵帝改曰饶安；安陵县，晋置。时皆为后赵之地。〕</font>烧七千余家，死者万五千人。<br>
			<br>
			　　<font color="#1B5969">【译文】<br>
			<br>
			　　<b>◎ 晋明帝·上</b><br>
			<br>
			　　<b>晋明帝太宁元年（癸未　公元323年）</b><br>
			<br>
			　　春季，正月，成汉李骧、任回侵犯台登，将军司马玖战死，越巂太守李钊、汉嘉太守王载都献纳本郡投降成汉。<br>
			<br>
			　　二月，庚戌，（初二），元帝入葬建平陵。<br>
			<br>
			　　三月，戊寅朔（初一），改年号为太宁。<br>
			<br>
			　　饶安、东光、安陵三县发生火灾，烧毁七千多家住房，死者达一万五千人。<br>
			<br>
			　　【原文】</font><br>
			<br>
			　　后赵寇彭城、下邳，徐州刺史卞敦与征北将军王邃退保盱眙。<font color="#1B5969">〔〖胡三省原注〗盱眙，音吁怡。〕</font>敦，壸之从父兄也。<font color="#1B5969">〔〖胡三省原注〗壸，苦本翻。从，才用翻。〕</font><br>
			<br>
			　　王敦谋篡位，讽朝廷征己；帝手诏征之。夏，四月，加敦黄钺、班剑，<font color="#1B5969">〔〖胡三省原注〗刘良《文选》注曰：班剑，谓执剑而从行者也。吕向曰：班，列也，言使勇士行列持剑以为仪仗也。李周翰曰：班剑，木剑无刃，假作剑形，画之以文，故曰班也。《晋志》，文武官公，给虎贲二十人，持班剑。〕</font>奏事不名，入朝不趋，剑履上殿。敦移镇姑孰，屯于湖，<font color="#1B5969">〔〖胡三省原注〗姑孰，前汉丹杨春谷县地，今太平州当涂县，即姑孰之地。县南三里，有姑孰溪，西入大江、于湖县，本吴督葨校尉治，武帝太康二年，分丹杨县立于湖县。杜佑曰：宣州当涂县城，即晋姑孰城。于湖故城在县南。张舜民曰：今太平州跨姑孰溪。陆游曰：姑孰城在当涂北，今州城正据姑孰溪；溪东南数峰如黛，盖青山也。自姑孰溪行夹中，三十里至大信口，出口，泝江过大、小褐山矶，又过蟂矶。芜湖，即于湖，并大江有王敦城，气象宏敞。并，步浪翻。《考异》曰：晋春秋及后魏书僭晋传云“屯芜湖”；《晋书》明帝纪云“下屯于湖”，今从之。〕</font>以司空导为司徒，敦自领扬州牧。敦欲为逆，王彬谏之甚苦。敦变色，目左右，将收之。彬正色曰：“君昔岁杀兄，今又杀弟邪！”<font color="#1B5969">〔〖胡三省原注〗《晋书》王彬传，以为彬从兄稜为敦所害，故云然。余据杀稜者王如，虽出于敦之意，犹假手于如也；且稜于敦为从弟。此言杀兄，盖以敦杀王澄也，事见八十卷怀帝永嘉六年。〕</font>敦乃止，以彬为豫章太守。<br>
			<br>
			　　后赵王勒遣使结好于慕容廆，廆执送建康。<br>
			<br>
			　　成李骧等进攻宁州，刺史褒中壮公王逊使将军姚岳等拒之，战于螗蜋，<font color="#1B5969">〔〖胡三省原注〗据《水经注》：螗蜋，即堂狼县也，前汉属犍为郡，后汉省。《郡国志》：犍为属国朱提县有堂狘山，山多毒，盛夏之月，飞鸟过之不能得去。蜀置朱提郡，堂狼县属焉。〕</font>成兵大败。岳追至泸水，成兵争济，溺死者千余人。岳以道远，不敢济而还。逊以岳不穷追，大怒，鞭之，怒甚，冠裂而卒。逊在州十四年，<font color="#1B5969">〔〖胡三省原注〗怀帝永嘉四年，逊至宁州，至是适十四年。〕</font>威行殊俗，州人立其子坚行州府事。<font color="#1B5969">〔〖胡三省原注〗州，宁州；府，南夷校尉府也。〕</font>诏除坚宁州刺史。<br>
			<br>
			　　广州刺史陶侃遣兵救交州；未至，梁硕拔龙编，夺刺史王谅节，谅不与，硕断其右臂。谅曰：“死且不避，断臂何为！”逾旬而卒。<br>
			<br>
			　　<font color="#1B5969">【译文】<br>
			<br>
			　　后赵侵犯彭城、下邳，徐州刺史卞敦和征北将军王邃退守盱眙。卞敦是卞壶的堂兄。<br>
			<br>
			　　王敦阴谋篡夺皇位，暗示朝廷征召自己，明帝亲手书写诏书征召他。夏季，四月，授予王敦黄钺和班剑，允许他奏事不必通名，入朝不必趋行，佩剑着履上殿。王敦迁移驻镇姑孰，屯兵于湖。让司空王导任司徒，王敦自任扬州牧。王敦想叛逆篡位，王彬极力苦谏。王敦发怒变脸，用目光示意右右侍从，将要逮捕王彬。王彬容颜凛然地说：“您过去杀害兄长，现在又要杀害兄弟吗！”王敦这才罢手，让王彬出任豫章太守。<br>
			<br>
			　　后赵王石勒派遣使者与慕容廆通好，慕容廆将来使拘捕，送至建康。<br>
			<br>
			　　成汉的李骧等人进攻宁州，宁州刺史、褒中壮公王逊派将军姚岳等人拒敌，双方在螗蜋交战，成汉的军队大败。姚岳追袭到沪水，成汉士兵争相渡河，溺水而死的有一千多人。姚岳因为路远，不敢再渡河追击，于是退军。王逊认为姚岳没有穷追敌军，勃然大怒，鞭打姚岳。王逊因为气恼过度，以至冠帽爆裂而死。王逊治理宁州十四年，威仪举动不同寻常。宁州人推举其子王坚代掌州府事务，明帝下诏授王坚为宁州刺史。<br>
			<br>
			　　广州刺史陶侃派兵救援交州，还未到达目的地，梁硕已攻取了龙编。梁硕抢夺刺史王谅的符节，王谅不给，梁硕砍断他的右臂。王谅说：“我连死都不怕，砍断手臂又有什么用？”过了十来天后去世。<br>
			<br>
			　　【原文】</font><br>
			<br>
			　　六月，壬子，立妃庾氏为皇后；以后兄中领军亮为中书监。<br>
			<br>
			　　梁硕据交州，凶暴失众心。陶侃遣参军高宝攻硕，斩之。诏以侃领交州刺史，进号征南大将军、开府仪同三司。未几，吏部郎阮放求为交州刺史，许之。放行至宁浦，<font color="#1B5969">〔〖胡三省原注〗《广州记》曰：汉献帝建安二十三年，吴分郁林郡立宁浦郡。《晋太康地志》曰：武帝太康七年，改合浦属国都尉立宁浦郡。唐为横州宁浦县。浦，滂五翻。〕</font>遇高宝，为宝设馔，伏兵杀之。宝兵击放，放走，得免，至州。少时，病卒。<font color="#1B5969">〔〖胡三省原注〗少，诗沼翻。《考异》曰：放传云：“成帝幼冲，庾执政，放求为交州，”下乃云“逢高宝平梁硕还，”非成帝时也，放传误。〕</font>放，咸之族子也。<br>
			<br>
			　　<font color="#1B5969">【译文】<br>
			<br>
			　　六月，壬子（初六），明帝立妃子庾氏为皇后，让皇后的兄长中领军庾亮任中书监。<br>
			<br>
			　　梁硕占据交州后，因为凶残暴虐失去民心。陶侃派遣参军高宝领军进攻梁硕，将他斩首。明帝下诏让陶侃兼任交州刺史，进封号为征南大将军，开府仪同三司。不久，吏部郎阮放请求出任交州刺史，获得同意。阮放行至宁浦，路遇高宝，为高宝设宴，暗伏甲士把高宝杀害。高宝手下士兵攻击阮放，阮放逃走，幸免于难。到达任所不久，因病而死。阮放是阮咸的同族子孙。<br>
			<br>
			　　【原文】</font><br>
			<br>
			　　陈安围赵征西将军刘贡于南安，休屠王石武自桑城引兵趣上邽以救之，与贡合击安，大破之。安收余骑八千，走保陇城。秋，七月，赵主曜自将围陇城，别遣兵围上邽。安频出战，辄败。右军将军刘干攻平襄，克之，<font color="#1B5969">〔〖胡三省原注〗平襄县，汉属天水郡，晋属略阳郡。〕</font>陇上诸县悉降。安留其将杨伯支、姜冲儿守陇城，自帅精骑突围，出奔陕中。<font color="#1B5969">〔〖胡三省原注〗陕中，在陇城南。陕，与涖同，户夹翻。〕</font>曜遣将军平先等追之。安左挥七尺大刀，右运丈八蛇矛，近则刀矛俱发，辄殪五六人，<font color="#1B5969">〔〖胡三省原注〗殪，壹计翻。〕</font>远则左右驰射而走。先亦勇捷如飞，与安搏战，三交，遂夺其蛇矛。<font color="#1B5969">〔〖胡三省原注〗三交，战三合也。〕</font>会日暮雨甚，安弃马与左右匿于山中；赵兵索之，不知所在。明日，安遣其将石容觇赵兵，赵辅威将军呼延青人获之，拷问安所在，<font color="#1B5969">〔〖胡三省原注〗拷，苦皓翻；掠也，击也。〕</font>容卒不肯言，青人杀之。雨霁，青人寻其迹，获安于涧曲，斩之。安善抚将士，与同甘苦，及死，陇上人思之，为作《壮士之歌》。<font color="#1B5969">〔〖胡三省原注〗歌曰：“陇上壮士有陈安，躯干虽小腹中宽，爱养将士同心肝，&#19392;骢交马铁瑕鞍。七尺大刀奋如湍，丈八蛇矛左右盘，十荡十决无当前。战始三交失蛇予，弃我&#19392;骢窜岩幽，为我外援而悬头。西流之水东流河，一去不还柰子何？”为，于伪翻。〕</font>杨伯支斩姜冲儿，以陇城降；别将宋亭斩赵募，以上邽降。曜徙秦州大姓杨、姜诸族二千余户于长安。氐、羌皆送任请降；<font color="#1B5969">〔〖胡三省原注〗任，质任也。〕</font>以赤亭羌酋姚弋仲为平西将军，封平襄公。<br>
			<br>
			　　<font color="#1B5969">【译文】<br>
			<br>
			　　陈安在南安围困前赵的征西将军刘贡，休屠王石武从桑城率领军队通由上邽赶来救援，和刘贡合击陈安，给予重创。陈安收拢残余骑兵八千人，败逃退守陇城。秋季，七月，前赵主刘曜亲任主将围攻陇城，另遣军队围困上邽。陈安频频出战，屡遭败绩。前赵右军将军刘幹攻克了平襄，陇上许多县份投降。陈安留下部将杨伯支、姜冲儿坚守陇城，自己率精锐骑兵突围，逃奔陕中。刘曜派将军平先等人追击。陈安左手挥舞七尺大刀，右手运起丈八蛇矛，一旦敌人接近就刀、矛同时挥动，每次都能杀死五、六人。追敌稍远，便左右驰骋一边发箭，一边退走。平先也是勇武敏捷如飞，和陈安搏战，三次交手，才夺下陈安的蛇矛。适逢天色近暮，大雨滂沱，陈安便丢弃马匹，和左右侍从藏匿于山中。前赵士兵四处搜索，不知其所在。第二天，陈安派部将石容窥察赵兵动向，被前赵辅威将军呼延青人抓获。呼延青人拷打石容，询问陈安的藏身之处，石容始终不肯说，被呼延青人杀死。雨停以后，呼延青人发现踪迹，在山涧的弯曲处抓住陈安，当即斩首。陈安善于抚慰军中将士，和他们同甘共苦。他死后，陇上人想念他，为他作《壮士之歌》。杨伯支斩杀姜冲儿，献纳陇城投降。陈安的别将宋亭杀死赵募，献纳上邽出降。刘曜把秦州的豪门大姓杨氏、姜氏名部族二千多人迁徙到长安。氐族、羌族也都送来人质请求投降，刘曜任命赤亭羌酋长姚弋仲为平西将军，封为平襄公。<br>
			<br>
			　　【原文】</font><br>
			<br>
			　　帝畏王敦之逼，欲以郗鉴为外援，拜鉴兖州刺史，都督扬州江西诸军事，镇合肥。王敦忌之，表鉴为尚书令。八月，诏征鉴还，道经姑孰，敦与之论西朝人士，曰：“乐彦辅，短才耳。考其实，岂胜满武秋邪！”<font color="#1B5969">〔〖胡三省原注〗时江东谓洛都为西朝。乐广，字彦辅。满奋，字武秋。朝，直遥翻。〕</font>鉴曰：“彦辅道韵平淡，愍怀之废，柔而能正。武秋失节之士，安得拟之！”<font color="#1B5969">〔〖胡三省原注〗事见八十三卷惠帝永康元年，满奋既收东宫官属之辞太子者，赵王伦之篡，奋又奉玺绶，故谓之失节。〕</font>敦曰：“当是时，危机交急。”鉴曰：“丈夫当死生以之。”敦恶其言，不复相见，久留不遣。敦党皆劝敦杀之，敦不从。鉴还台，遂与帝谋讨敦。<br>
			<br>
			　　后赵中山公虎帅步骑四万击安东将军曹嶷，<font color="#1B5969">〔〖胡三省原注〗帅，读曰率。嶷，鱼力翻。〕</font>青州郡县多降之，遂围广固。<font color="#1B5969">〔〖胡三省原注〗《水经注》：广固城，在汉齐郡广县西北四里，四周绝涧，阻水深隍，曹嶷所筑也。《九域志》：广固城，古乐安城。今按青州益都县西四十里有广固城，杜佑曰：有大涧甚广，因曰广固。〕</font>嶷出降，送襄国杀之，坑其众三万。虎欲尽杀嶷众，青州刺史刘征曰：“今留征，使牧民也，无民焉牧！征将归耳！”虎乃留男女七百口配征，使镇广固。<br>
			<br>
			　　<font color="#1B5969">【译文】<br>
			<br>
			　　明帝畏惧王敦的逼迫，想引郗鉴为外援，拜授郗鉴为兖州刺史，都督杨州及长江以西的军务，镇守合肥。王敦忌惮郗鉴，上表要求让郗鉴任尚书令。八月，明帝下诏征召郗鉴回京，中途经过姑孰，王敦与郗鉴议论西晋人物，王敦说：“乐广才能有限，考较他的实际作为，哪能胜过满奋呢！”郗鉴说：“乐广为人行事的风格是平淡，就连愍帝、怀帝的废弛之政，他都能慢慢纠正。满奋则是节操有损的人，怎能与乐广相比！”王敦说：“在满奋那个时候，潜伏的祸端十分急迫。”郗鉴说：“大丈夫应当将生死置之度外。”王敦厌恶郗鉴的言论，不再与他相见，并把他长期扣留，不让离开。王敦的党羽都劝王敦杀死郗鉴，王敦没有同意。郗鉴回到朝廷后，便和明帝共同商议讨伐王敦的办法。<br>
			<br>
			　　后赵中山公石虎率领步兵、骑兵共四万人攻击安东将军曹嶷，青州的郡县有不少投降了他，石虎于是进围广固城。曹嶷出城投降，被送到襄国处死。石虎坑杀投降的士众三万人。石虎原想把曹嶷的部众尽数杀死，青州刺史刘征说：“现今让我留下，为的是统治百姓。没有人怎么统治？我准备回去了！”石虎于是留下男女人等七百多口，配属给刘征，让他镇守广固城。<br>
			<br>
			　　【原文】</font><br>
			<br>
			　　赵主曜自陇上西击凉州，遣其将刘咸攻韩璞于冀城，呼延晏攻宁羌护军阴鉴于桑壁，<font color="#1B5969">〔〖胡三省原注〗桑壁，当在南安界。〕</font>曜自将戎卒二十八万军于河上，列营百余里，金鼓之声动地，河水为沸，张茂临河诸戍，皆望风奔溃。曜扬声欲百道俱济，直抵姑臧，凉州大震。参军马岌劝茂亲出拒战，长史汜祎怒，请斩之。岌曰：“汜公糟粕书生，刺举小才，<font color="#1B5969">〔〖胡三省原注〗庄子曰：桓公读书于堂上，轮扁斫轮于堂下，问桓公曰：“敢问公所读者何言也﹖”公曰：“圣人之书也。”曰：“圣人在乎﹖”曰：“已死矣。”曰：“然则君之所读者，古人之糟粕已矣，古之人与其不可传者死矣。”陆德明曰：糟，音曹。李云：酒滓也。粕，普各翻；糟烂为粕。刺者，以直伤人；举者，招人之过。氾，音凡。〕</font>不思家国大计。明公父子欲为朝廷诛刘曜有年矣，今曜自至，远近之情，共观明公此举，当立信勇之验以副秦、陇之望。力虽不敌，势不可以不出。”茂曰：“善！”乃出屯石头。<font color="#1B5969">〔〖胡三省原注〗石头，在姑臧城东。〕</font>茂谓参军陈珍曰：“刘曜举三秦之众，乘胜席卷而来，<font color="#1B5969">〔〖胡三省原注〗言新破陈安，乘胜而来也。卷，读曰捲。〕</font>将若之何？”珍曰：“曜兵虽多，精卒至少，大抵皆氐、羌乌合之众，恩信未洽，且有山东之虞，<font color="#1B5969">〔〖胡三省原注〗谓方与石勒相图也。〕</font>安能舍其腹心之疾，旷日持久，与我争河西之地邪！若二旬不退，珍请得弊卒数千，为明公擒之。”茂喜，使珍将兵救韩璞。赵诸将争欲济河，赵主曜曰：“吾军势虽盛，然畏威而来者三分有二，中军疲困，其实难用。<font color="#1B5969">〔〖胡三省原注〗果如陈珍所料。〕</font>今但按甲勿动，以吾威声震之，若出中旬张茂之表不至者，吾为负卿矣。”茂寻遣使称藩，献马、牛、羊、珍宝不可胜纪。曜拜茂侍中、都督凉、南北秦、梁、益、巴、汉、陇右、西域杂夷、匈奴诸军事、太师、凉州牧，封凉王，加九锡。<br>
			<br>
			　　<font color="#1B5969">【译文】<br>
			<br>
			　　前赵主刘曜由陇上出发向西进攻凉州，派遣部将刘咸进攻驻守冀城的韩璞，又派呼延晏进攻驻守桑壁的宁羌护军阴鉴，自己率领戍卒二十八万人屯军于黄河边，营寨连绵一百多里。金鼓之声震天动地，连黄河的流水都为之激荡。张茂部下沿黄河戍守的士兵，都望风溃逃。刘曜扬言将多路渡河，直捣姑臧城，凉州军民为此大为惊恐。参军马岌劝张茂亲自出城拒敌，长史汜祎发怒，请求将马岌斩首。马岌说：“汜祎只是个无用的书生，有点梗直不讳的小才，却全然不考虑国家大计。明公父子两代多年来就想为朝廷翦除刘曜，如今刘曜自己送上门，远近之人都存心想观察明公的举动。当此之时，应当建立诚信、勇敢的实绩以满足秦州、陇上人民的心愿，力量虽然不足，但在情理上不能不出城迎敌。”张茂说：“好！”于是出城屯军于石头。张茂对参军陈珍说：“刘曜调集三秦的兵众，乘着攻破陈安的胜势席卷而来，我们将怎么对付？”陈珍说：“刘曜士兵虽多，但精兵极少，大多都是来自氐族和羌族的乌合之众，恩德和威信未曾周遍，况且又对东方的石勒心存顾忌，他怎么能不顾心腹之患，与我方旷日持久的争夺河西之地呢！如果刘曜二十天以后还不退兵，我请求分派给我数千战斗力不强的士兵，为您把他给抓来。”张茂心中欢喜，便派陈珍领兵救援韩璞。前赵的众将领都争先恐后地想渡过黄河，前赵主刘曜说：“我方军队的声势虽然盛大，但其中迫于威势，不得不来的占有三分之二，中军又疲惫困顿，实际上很难用于作战。如今只能按兵不动，用我方的声势威摄对方，如果超出十天张茂的降表还不送到的话，就算我辜负了你们。”不久，张茂果然派遣使者投降称藩臣，献上的马、牛、羊和珍宝不计其数。刘曜授予张茂侍中并都督凉州、南秦州、北秦州、梁州、益州、巴州、汉中、陇右、西域杂夷及匈奴各地的军务，任太师、凉州牧，封为凉王，赐给九锡的礼仪。<br>
			<br>
			　　【原文】</font><br>
			<br>
			　　杨难敌闻陈安死，大惧，与弟坚头南奔汉中，赵镇西将军刘厚追击之，大获而还。赵主曜以大鸿胪田崧为镇南大将军、益州刺史，镇仇池。难敌送任请降于成，成安北将军李稚受难敌赂，不送难敌于成都。赵兵退，即遣不武都，难敌遂据险不服。稚自悔失计，亟请讨之。<font color="#1B5969">〔〖胡三省原注〗亟，欺冀翻。亟请，数以为请也。〕</font>雄遣稚兄侍中、中领军琀与稚出白水，征东将军李寿及琀弟玝出阴平，以击难敌；<font color="#1B5969">〔〖胡三省原注〗杨正衡曰：琀，胡绀翻。玝，音午。〕</font>群臣谏，不听。难敌遣兵拒之，寿、玝不得进，而琀、稚长驱至下辨。难敌遣兵断其归路，四面攻之。琀、稚深入无继，皆为难敌所杀，死者数千人。琀，荡之长子，有才望，雄欲以为嗣，闻其死，不食者数日。<br>
			<br>
			　　<font color="#1B5969">【译文】<br>
			<br>
			　　杨难敌听说陈安被杀，十分恐惧，和兄弟杨坚头向南逃往汉中，前赵镇西将军刘厚在后追袭，多所缴获，随后退军。前赵主刘曜任命大鸿胪田崧为镇南大将军、益州刺史，镇守仇池。杨难敌呈送人质向成汉清求投降，成汉的安北将军李稚因为接受了杨难敌的贿赂，于是没有把杨难敌遣送到成都。前赵军队退走后，李稚便让杨难敌回到武都，杨难敌于是凭仗地势险固，不再服从成汉。李稚对自己的失策深为追悔，多次请求出兵征讨杨难敌。李雄便派遣李稚的兄长、侍中、中领军李琀和李稚由白水出兵、征东将军李寿以及李琀的兄弟李玝由阴平出兵，攻击杨难敌。成汉许多大臣进谏，李雄不听。杨难敌发兵拒敌，李寿、李玝所部无法前进，而李琀、李稚率领的军队则长驱直入，进抵下辨。杨难敌派军队截断其退路，然后四面包围进攻。李琀、李稚因过于深入，后援断绝，都被杨难敌所杀，死者数千。李琀，即李荡的长子，颇有才学和名望，李雄本想让他作为自己的继承人，听说他死了，好几天吃不下饭。<br>
			<br>
			　　【原文】</font><br>
			<br>
			　　初，赵主曜长子俭，次子胤。胤年十岁，长七尺五寸，<font color="#1B5969">〔〖胡三省原注〗长子之长，知两翻；下同。长七之长，直亮翻。〕</font>汉主聪奇之，谓曜曰：“此儿神气，非义真之比也，<font color="#1B5969">〔〖胡三省原注〗俭，字义真。〕</font>当以为嗣。”曜曰：“藩国之嗣，能守祭祀足矣，不敢乱长幼之序。”聪曰：“卿之勋德，当世受专征之任，<font color="#1B5969">〔〖胡三省原注〗言当世为方伯，得专征伐也。〕</font>非他臣之比也，吾当更以一国封义真。”乃封俭为临海王，立胤为世子。既长，多力善射，骁捷如风。靳准之乱，<font color="#1B5969">〔〖胡三省原注〗事见九十卷大兴元年。〕</font>没于黑匿郁鞠部。<font color="#1B5969">〔〖胡三省原注〗黑匿郁鞠既归胤，曜嘉其忠款，封为左贤王，则亦匈奴之种也。〕</font>陈安既败，胤自言于郁鞠，郁鞠大惊，礼而归之。曜悲喜，谓君臣曰：“义光虽已为太子，然冲幼儒谨，恐不堪今之多难。义孙，故世子也，<font color="#1B5969">〔〖胡三省原注〗曜太子熙字义光；胤字义孙。难，乃旦翻。〕</font>材器过人，且涉历艰难。吾欲法周文王、汉光武，以固社稷而安义光，何如？”<font color="#1B5969">〔〖胡三省原注〗周文王舍伯邑考而立武王，汉光武舍长子彊而立明帝。〕</font>太傅呼延晏等皆曰：“陛下为国家无穷之计，岂惟臣等赖之，实宗庙四海之庆。”左光禄大夫卜泰、太子太保韩广进曰：“陛下以废立为是，不应更问群臣；若以为疑，固乐闻异同之言。臣窃以为废太子，非也。昔文王定嗣于未立之前，则可也；光武以母失恩而废其子，岂足为圣朝之法！向以东海为嗣，未必不如明帝也。胤文武才略，诚高绝于世。然太子孝友仁慈，亦足为承平贤主。况东宫者，民、神所系，岂可轻动！陛下诚欲如是，臣等有死而已，不敢奉诏，”曜默然。胤进曰：“父之于子，当爱之如一，今黜熙而立臣，臣何敢自安！陛下苟以臣为颇堪驱策，岂不能辅熙以承圣业乎！必若以臣代熙，臣请效死于此，不敢闻命。”因歔欷流涕。曜亦以熙羊后所生，不忍废也，乃追谥前妃卜氏为元悼皇后。泰，即胤之舅也，曜喜其公忠，以为上光禄大夫、仪同三司、领太子太傅；封胤为永安王，拜侍中、卫大将军、都督二宫禁卫诸军事、开府仪同三司、录尚书事。<font color="#1B5969">〔〖胡三省原注〗二宫，曜宫及熙宫也。〕</font>命熙于胤尽家人之礼。<font color="#1B5969">〔〖胡三省原注〗不以储嗣使熙废兄弟庸敬。〕</font><br>
			<br>
			　　<font color="#1B5969">【译文】<br>
			<br>
			　　当初，前赵主刘曜有长子刘俭，次子刘胤。刘胤年方十岁，身高七尺五寸，汉主刘聪因此惊奇，对刘曜说：“你这个儿子的神气，不是刘俭所能比拟的，应当让他当继承人。”刘曜说：“藩国臣民的继承人，能保守住祖先的祭祀就够了，我不敢破坏长幼的秩序。”刘聪说：“以你的功勋和德行，当会世世代代担任征伐的重任，不是别的臣子所可比拟的，我当会另外封给刘俭一个诸侯国封号。”于是封刘俭为临海王，立刘胤为世子。刘胤长大以后，力气很大，精于箭术，勇猛、迅捷如风。靳准作乱的时侯，刘胤隐匿身世，藏身在匈奴族的黑匿郁鞠部。陈安败亡后，刘胤把自己的身世告诉郁鞠，郁鞠大吃一惊，按照相应的礼仪对待，并送他归国。刘曜悲喜交加，对群臣们说：“刘熙虽然成为太子，但年龄幼小，拘谨柔顺，恐怕难以承受现今诸多的艰难。刘胤本来是我的世子，才能气度出众，而且涉历过许多艰难，我想效法周文王立武王和汉光武帝立明帝的作法，为巩固国家政权另外安排刘熙的地位，怎么样？”太傅呼延晏等人都说：“陛下为国家的长远命运考虑，岂只是我们这些臣子有所依仗，实在也是祖先和国民的幸运。”左光禄大夫卜泰、太子太保韩广则进谏说：“陛下如果认为自己在太子废立问题上的看法正确，就不应当再向臣下询问；如果觉得没有把握，当然乐于听到不同的意见。我们私下认为废除当今太子是不对的。往昔周文王选定继承人，是在未立太子之前，所以是可以的；汉光武帝因为太子的生母失去恩宠因而废除太子，哪里值得圣贤的朝廷效法！以往陛下立东海王刘熙为太子，这未必便不如汉光武帝立明帝为太子。刘胤的文才武略的确当世高绝，但太子的孝友仁慈，也足以成为承袭国家太平的贤惠君主。何况太子与百姓和神灵相关联，怎可轻易变动！陛下如果真的想改立太子，我们宁死也不敢遵奉诏令。”刘曜默默无语。刘胤进言说：“父亲对儿子的爱，应当无所偏颇，现在如果废黜刘熙改立我，我怎能心安！陛下只要认为我还可以为国效力，我难道还不能帮助刘熙继承圣业吗？如果一定要让我替代刘熙，我请求立即死在这里，不敢听命。”随之抽泣流泪，哀叹出声。刘曜也因为刘熙是羊皇后所生，不忍心废黜，于是追谥刘胤的生母　前妃卜氏为元悼皇后。卜泰即刘胤的娘舅，刘曜为嘉奖他的公正和忠贞，任为上光禄大夫、仪同三司、领太子太傅。又封刘胤为永安王，授职为侍中、卫大将军、都督二宫禁卫诸军事、开府仪同三司、录尚书事。命令刘熙用对自家人的礼仪对待刘胤。<br>
			<br>
			　　【原文】</font><br>
			<br>
			　　张茂大城姑臧，修灵钧台。<font color="#1B5969">〔〖胡三省原注〗元帝大兴四年，茂筑灵钧台，以阎曾谏而止，今复修之。〕</font>别驾吴绍谏曰：“明公所以修城筑台者，盖惩既往之患耳。<font color="#1B5969">〔〖胡三省原注〗谓惩刘曜来攻也。〕</font>愚以为苟恩未洽于人心，虽处层台，亦无所益，适足以疑群下忠信之志，失士民系托之望，示怯弱之形，启邻敌之谋，将何以佐天子、霸诸候乎！愿亟罢兹役，以息劳费。”茂曰：“亡兄一旦失身于物，<font color="#1B5969">〔〖胡三省原注〗茂兄寔为其下所杀，事见上卷大兴二年。〕</font>岂无忠臣义士欲尽节者哉！顾祸生不意，虽有智勇，无所施耳。王公设险，勇夫重闭，古之道也。<font color="#1B5969">〔〖胡三省原注〗易曰：王公设险以守其国。《左传》曰：勇重闭，而况国乎！重，直龙翻。〕</font>今国家未靖，不可以太平之理责人于屯邅之世也。”<font color="#1B5969">〔〖胡三省原注〗屯，株伦翻，难也。邅，张连翻，行不进貌。〕</font>卒为之。<br>
			<br>
			　　王敦从子允之，方总角，<font color="#1B5969">〔〖胡三省原注〗毛苌曰：总角，聚两髦也。〕</font>敦爱其聪警，常以自随。敦常夜饮，允之辞醉先卧。敦与钱凤谋为逆，允之悉闻其言。即于卧处大吐，衣面并污。凤出，敦果照视，见允之卧于吐中，不复疑之。会其父舒拜廷尉，允之求归省父，悉以敦、凤之谋白舒。舒与王导俱启帝，阴为之备。敦欲强其宗族，陵弱帝室，冬，十一月，徙王含为征东将军、都督扬州江西诸军事，王舒为荆州刺史、监荆州沔南诸军事，王彬为江州刺史。<br>
			<br>
			　　<font color="#1B5969">【译文】<br>
			<br>
			　　张茂在姑臧大兴土木，维修城墙，修筑灵钧台。别驾吴绍谏止说：“明公之所以修城墙、筑高台，大概因为有鉴于以往遭到攻击的忧患。我以为只要臣民未曾普遍感受到君上的恩泽，即使身处多层高台上也没有什么好处。只能够使臣下对自己的忠信志向产生疑虑，失去士民们寄托的期望，显示出怯弱的情形，挑动起相邻的敌方来犯的欲念，这怎么能辅佐天子，称霸诸侯呢！希望能急速废止这项工程，停止人力和钱财的巨大耗费。”张茂说：“亡兄张寔忽然死于非命，难道没有忠臣义士想为他效死尽忠吗！只不过祸乱在意想不到的情况下突发，虽然智勇兼具也无所施展罢了。王公设置险阻保守国家，勇夫多设关隘保守其地，这是古人之道。现今国家不太平，不能在这举步维艰的时代用太平盛世的道理去要求人。”始终没有停止修建工程。<br>
			<br>
			　　王敦的侄子王允之，正当童年，王敦因他聪明机警，异常宠爱，经常让他跟随自己。王敦有次在夜晚饮酒，王允之以醉酒为由告辞先睡，王敦便和钱凤一起商讨叛乱之事，被王允之原原本本听到。王允之随即在睡卧的地方大吐，衣物、脸面都沾上了污秽。钱凤走后，王敦果然持灯前来察看，见王允之睡卧在呕吐的污物中，便不再有疑心。不久，适逢王允之的父亲王舒升任廷尉，王允之请求归省父亲，便将王敦、钱凤密谋的内容全部告诉了王舒。王舒与王导一块儿禀报皇帝，私下为应付突变做准备。王敦想增加自己的宗族势力，削弱、欺凌皇室力量，冬季，十一月，调任王含为征东将军、都督扬州、长江西部军务，王舒任荆州刺史、监察荆州、沔水以南军务，王彬任江州刺史。<br>
			<br>
			　　【原文】</font><br>
			<br>
			　　后赵王勒以参军樊坦为章武内史，<font color="#1B5969">〔〖胡三省原注〗章武县，汉属勃海郡；武帝泰始元年，分置章武国；隋之水章武并入河间郡；唐为瀛州。〕</font>勒见其衣冠弊坏，问之。坦率然对曰：“倾为羯贼所掠，资财荡尽。”勒笑曰：“羯贼乃尔无道邪！今当相偿。”坦大惧，叩头泣谢。勒赐车马、衣服、装钱三百万而遣之。<br>
			<br>
			　　是岁，越巂斯叟攻成将任回，<font color="#1B5969">〔〖胡三省原注〗前汉《西南夷传》云：自巂以东北，君长以十数，徙、筰都最大。师古曰：徙及筰二国也。巂，音髓。徙，音斯。此斯，即汉之斯种也；蜀谓之叟。将，即亮翻。任，音壬。〕</font>成主雄遣征南将军费黑讨之。<br>
			<br>
			　　会稽内史周札，一门五候，<font color="#1B5969">〔〖胡三省原注〗札封东迁县侯；兄靖子懋，清流亭侯，懋弟赞，武康县侯；赞弟缙，都乡侯；兄斗子勰，乌程县侯；凡五侯。会，工外翻。〕</font>宗族强盛，吴士莫与为比，王敦忌之。敦有疾，钱凤劝敦早除周氏，敦然之。周嵩以兄顗之死，<font color="#1B5969">〔〖胡三省原注〗事见元帝永昌元年。顗，鱼岂翻。〕</font>心常愤愤。敦无子，养王含之子应为嗣，嵩尝于众中言应不宜统兵，敦恶之。嵩与札兄子莛皆为敦从事中郎。<br>
			<br>
			　　会道士李脱以妖术惑众，士民颇信事之。<br>
			<br>
			　　<font color="#1B5969">【译文】<br>
			<br>
			　　后赵王石勒让参军樊坦任章武内史，石勒见他衣帽破旧，询问原因。樊坦未加思索，回答说：“不久前遭到羯族贼寇的抢劫，财物荡然无存。”石勒笑着说：“羯族贼寇竞然这样蛮横无道吗！现在我会偿还给你。”樊坦大为恐惧，流着眼泪叩头陪罪。石勒赐给他车马、衣服及办装费三百万，派遣他上任。<br>
			<br>
			　　这年，越巂人斯叟进攻成汉的将领任回，成汉国主李雄派遣征南将军费黑征讨斯叟。<br>
			<br>
			　　会稽内史周札，一族之中有五人封侯，宗族势力强盛，吴地人士中无人可以比拟，王敦为此忌惮。王敦生病，钱凤劝王敦早日除灭周氏，得到王敦赞同。周嵩因为兄长周顗被王敦所杀，心中经常愤愤不平。王敦没有儿子，收养王含之子王应为子嗣，周嵩曾当众说王应不适合统领军队，王敦为此憎恶周嵩。周嵩和周札兄长的儿子周莛都任王敦的从事中郎。<br>
			<br>
			　　适逢道士李脱利用妖术盅惑民众，不少士民都相信追随他。</font></p>
			<br>
			<br>
			<p align="center"><span style="font-size: 10pt">
			〔共294卷〕</font>
			<a href="zizhitongjian_089.htm">89</a>
			<a href="zizhitongjian_090.htm">90</a>
			<a href="zizhitongjian_091.htm">91</a>
			<font color="#3C3CFF"><b>92</b></font>
			<a href="zizhitongjian_093.htm">93</a>
			<a href="zizhitongjian_094.htm">94</a>
			<a href="zizhitongjian_095.htm">95</a>
			<a href="zizhitongjian_096.htm">96</a>
			<a href="zizhitongjian_097.htm">97</a>
			<a href="zizhitongjian_098.htm">98</a>　<a href="zizhitongjian_091.htm">上一卷</a>
			<a href="zizhitongjian_093.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
