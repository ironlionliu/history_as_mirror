<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕 卷九十五·晋纪十七 　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;95&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕<a href="zizhitongjian_094.htm">上一卷</a>
			<a href="zizhitongjian_096.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷九十五　晋纪十七</span></b></p>
			<p align="left" style="line-height: 150%">
			<br>
			&nbsp;<br>
			　　<b>● 晋纪十七</b>　<font color="#1B5969">〔起玄黓执徐（壬辰），尽强圉作噩（丁酉），凡六年。〕</font><br>
			<br>
			　　<b>◎ 晋显宗成皇帝·中之上</b><br>
			<br>
			　　<font color="#1B5969">【原文】</font><br>
			<br>
			　　<b>晋显宗成皇帝　咸和七年（壬辰　公元332年）</b><br>
			<br>
			　　春，正月，辛未，大赦。<br>
			<br>
			　　赵主勒大飨群臣，<font color="#1B5969">〔〖胡三省注〗《考异》曰：《晋春秋》云：“陶侃遣使聘后赵，赵王勒飨之。”按：侃与勒必无通使之理，今不取。载记云：“勒因飨高句丽、宗文屋孤使。”今但云飨群臣。〕</font>谓徐光曰：“朕可方自古何等主？”<font color="#1B5969">〔〖胡三省注〗方，比也。〕</font>对曰：“陛下神武谋略过于汉高，后世无可比者。”勒笑曰：“人岂不自知！卿言太过。朕若遇汉高祖，当北面事之，与韩、彭比肩；<font color="#1B5969">〔〖胡三省注〗戴溪曰：勒岂真知高帝者，特自视不如韩、彭故耳。〕</font>若遇光武，当并驱中原，未知鹿死谁手。大丈夫行事，宜礌礌落落，如日月皎然，终不效曹孟德、司马仲达欺人孤儿、寡妇，狐媚以取天下也。”群臣皆顿首称万岁。<br>
			<br>
			　　勒虽不学，好使诸生读书而听之，时以其意论古今得失，闻者莫不悦服。尝使人读《汉书》，闻郦食其劝立六国后，惊曰：“此法当失，何以遂得天下？”及闻留侯谏，乃曰：“赖有此耳！”<br>
			<br>
			　　郭敬之退戍樊城也，<font color="#1B5969">〔〖胡三省注〗事见上卷五年。〕</font>晋人复取襄阳。夏，四月，敬复攻拔之，留戍而归。<br>
			<br>
			　　<font color="#1B5969">【译文】<br>
			<br>
			　　<b>● 晋纪十七</b><br>
			<br>
			　　<b>◎ 晋成帝·中之上</b><br>
			<br>
			　　<b>晋成帝咸和七年（壬辰　公元332年）</b><br>
			<br>
			　　春季，正月，辛未（十五日），东晋大赦天下。<br>
			<br>
			　　后赵国主石勒盛大地犒赏群臣，对徐光说：“朕可以和古代哪一等君主相比？”徐光回答说：“陛下的神武谋略超过汉高祖，后代人没有可以相比的。”石勒笑着说：“人哪有不知道自己的！您的话太过了。朕如果遇到汉高祖，应当向他北面称臣，与韩信、彭越同列比肩。如果遇上汉光武帝，将会与他共同逐鹿中原，不知鹿死谁手。大丈夫行事，应当光明磊落，如同日月之光明亮洁白，终究不该仿效曹操和司马懿，欺凌他人的孤儿寡妇，靠不正当的手段夺取天下。”群臣都叩头顿首，称呼万岁。<br>
			<br>
			　　石勒虽然未上学，却喜欢让众儒生读书给自己听，经常凭自己的心意议论古今得失，听到的人没有不心悦诚服的。他曾经让人读《汉书》，听到郦食其劝汉高祖册立战国时六国诸侯的后裔，吃惊地说：“这种做法应当是失策，为什么能最终夺得天下？”等到听说留侯张良劝谏，这才说：“幸亏有这么回事。”<br>
			<br>
			　　郭敬后退戍守樊城后，晋人又收复了襄阳。夏季，四月，郭敬又攻取襄阳，留下戍守兵员后返回。<br>
			<br>
			　　【原文】</font><br>
			<br>
			　　赵右仆射程遐言于赵主勒曰：“中山王勇悍权略，群臣莫及；观其志，自陛下之外，视之蔑如；<font color="#1B5969">〔〖胡三省注〗蔑，无也，言视之若无也。〕</font>加以残贼安忍，<font color="#1B5969">〔〖胡三省注〗孟子曰：贼人者谓之贼，贼义者谓之残。《左传》，众仲曰：安忍无亲。〕</font>久为将帅，威振外内，其诸子年长，皆典兵权；<font color="#1B5969">〔〖胡三省注〗虎子邃、宣，勒皆使之典兵。将，即亮翻。帅，所类翻。长，知两翻。〕</font>陛下在，自当无它，恐非少主之臣也。宜早除之，以便大计。”勒曰：“今天下未安，大雅冲幼，宜得强辅。中山王骨肉至亲，有佐命之功，方当委以伊、霍之任，何至如卿所言！卿正恐不得擅帝舅之权耳；吾亦当参卿顾命，勿过忧也。”遐泣曰：“臣所虑者公家，陛下乃以私计拒之，忠言何自而入乎！中山王虽为皇太后所养，非陛下天属，<font color="#1B5969">〔〖胡三省注〗《载记》曰：虎，勒之从子也，祖曰&#13608;邪，父曰寇觅。勒父朱幼而子虎，故或称勒弟焉。〖按〗《晋书·载记》，以《十六国春秋》为蓝本，同时参酌十六国旧史及《三十国春秋》编撰而成，主述两晋时期匈奴、鲜卑、羯、氐、羌五个少数民族于北中国割据之史。“载记”之谓，出自东汉班固之手，为专述“僭伪”人物而别创一目，以区别于“列传”。《晋书·载记》大多散佚，流传至今极少，乃研究“五胡十六国”重要史著。&#13608;，音背。羯，音杰。〕</font>虽有微功，陛下酬其父子恩荣亦足矣，而其志愿无极，<font color="#1B5969">〔〖胡三省注〗谓虎有窥觎天位之志。〕</font>岂将来有益者乎！若不除之，臣见宗庙不血食矣。”勒不听。<br>
			<br>
			　　<font color="#1B5969">【译文】<br>
			<br>
			　　后赵右仆射程遐向国主石勒进言说：“中山王石虎勇悍而有权谋武略，群臣中无人比得上，观察他的志向，除陛下以外，对他人都视而不见。再加上性格凶暴残忍，长期出任将帅，威震内外，他的各位儿子年龄都不小，都握有兵权，陛下在世，自然应当没什么事，但恐怕他不甘心作少主的臣子。应当尽早除去他，以利国家大计。”石勒说：“如今天下没有安定，石弘年少，应当得到强大的辅佐。中山王是我的骨肉至亲，有辅佐王命的功绩，正应委付他伊尹、霍光那样的重任，何至于像你说的那样！你只是唯恐不能专帝舅的权力罢了。我也会让你参与辅政，不必过分忧虑。”程遐哭泣着说：“我所顾虑的是国家，陛下却认为是为自己打算而加以拒绝，忠言从何处能入耳呢！中山王虽然是皇太后收养的，但并非陛下的亲骨肉，虽然有些小功劳，陛下酬答他们父子的恩惠荣耀也足够了，但他的心意、欲望却没有止境，难道会是有益于将来的人吗！如果不除去他，我看宗庙将为绝祀了。”石勒不听。<br>
			<br>
			　　【原文】</font><br>
			<br>
			　　遐退，告徐光，光曰：“中山王常切齿于吾二人，恐非但危国，亦将为家祸也。”它日，光承间言于勒曰：“今国家无事，而陛下神色若有不怡，何也？”<font color="#1B5969">〔〖胡三省注〗怡，悦也。〕</font>勒曰：“吴、蜀未平，吾恐后世不以吾为受命之王也。”光曰：“魏承汉运，刘备虽兴于蜀，汉岂得为不亡乎！”<font color="#1B5969">〔〖胡三省注〗以喻晋也。〕</font>孙权在吴，犹今之李氏也。陛下苞括二都，平荡八州，<font color="#1B5969">〔〖胡三省注〗二都，长安、洛阳；八州，冀、幽、并、青、兗、豫、司、雍也。〕</font>帝王之统不在陛下，复当在谁！且陛下不忧腹心之疾，而更忧四支乎！中山王藉陛下威略，所向辄克，而天下皆言其英武亚于陛下。且其资性不仁，见利忘义，父子并据权位，势倾王室；而耿耿常有不满之心。近于东宫侍宴，有轻皇太子之色。臣恐陛下万年之后，不可复制也。”勒默然，始命太子省可尚书奏事，<font color="#1B5969">〔〖胡三省注〗省，悉景翻。〕</font>且以中常侍严震参综可否，惟征伐断斩大事乃呈之。于是严震之权过于主相，中山王虎之门可设雀罗矣。<font color="#1B5969">〔〖胡三省注〗《汉书》曰：翟公为廷尉，宾客填门；及废，门外可设雀罗。师古注云：言其寂静无人行也。〕</font>虎愈怏怏不悦。<font color="#1B5969">〔〖胡三省注〗为后虎杀徐光、程遐张本。怏，于两翻。〕</font><br>
			<br>
			　　<font color="#1B5969">【译文】<br>
			<br>
			　　程遐退下后，将此事告诉徐光，徐光说：“中山王经常切齿痛恨我们俩人，恐怕不仅会危害国家，也将是你我家庭的祸殃。”后来，徐光寻机对石勒说：“如今国家平定无事，陛下神色却好像有所不乐，为什么？”石勒说：“东吴、西蜀没有平定，我恐怕后人不把我当作承受天命的君王看待。”徐光说：“魏国继承汉朝国运，刘备虽然在蜀地兴起，汉朝又怎能不亡国呢！孙权在东吴，犹如现在的李雄，陛下囊括长安、洛阳二都，平荡八州，帝王的正统不在陛下，又会在谁呢！况且陛下不忧虑心腹之患，却反倒忧虑四肢之患吗！中山王凭仗陛下的威略，所向无敌，但天下人都说他的英俊威武仅次于陛下。而且他禀性不仁，见利忘义，父子都占据权位，势力可倾覆王室；自己又耿耿于怀，常有不满之心。近来在东宫侍奉宴饮，有轻视皇太子的神色。我恐怕陛下辞世之后，就不能再控制他了。”石勒默默不语，开始命令太子省查、决断尚书的奏事，又让中常侍严震参预判治可否，只有征伐断斩方面的大事才呈报石勒。此时严震的权力超过君主和丞相，中山王石虎的门庭冷清，可以罗雀了。石虎更加怏怏不乐。<br>
			<br>
			　　【原文】</font><br>
			<br>
			　　秋，赵郭敬南掠江西，<font color="#1B5969">〔〖胡三省注〗江西，谓邾城以东至历阳也。〕</font>太尉侃遣其子平西参军斌及南中郎将桓宣乘虚攻樊城，悉俘其众。敬旋救樊，宣与战于涅水，破之，<font color="#1B5969">〔〖胡三省注〗《水经注》：涅水出涅阳县西北岐棘山，东南迳涅阳县，又东南迳安众县，又东南至新野县，东入于淯。涅，奴结翻。〕</font>皆得其所掠。侃兄子臻及竟陵太守李阳攻新野，拔之。敬惧，遁去；宣遂拔襄阳。<br>
			<br>
			　　侃使宣镇襄阳，宣招怀初附，简刑罚，略威仪，劝课农桑，或载锄耒于轺轩，<font color="#1B5969">〔〖胡三省注〗锄，立薅所用农器也。耒，卢对翻，手耕曲木也。孔颖达曰：耒以曲木为之，长六尺六寸，底长尺有一寸，中央直者三尺有三寸，句者二尺有二寸。底，谓耒下向前曲接耜者头而著耜。耜，金铁为之。郑玄曰：耜者，耒之金也，广五寸，田器，镃錤之属。轺，音遥，使者小车驾马者也。轩，曲辀也。阑板曰轩。〕</font>亲帅民芸获。在襄阳十余年，赵人再攻之，宣以寡弱拒守，赵人不能胜；时人以为亚于祖逖、周访。<font color="#1B5969">〔〖胡三省注〗史终言宣守襄阳之功。〕</font><br>
			<br>
			　　成大将军寿寇宁州，以其征东将军费黑为前锋，出广汉，镇南将军任回出越巂，以分宁州之兵。<br>
			<br>
			　　<font color="#1B5969">【译文】<br>
			<br>
			　　秋季，后赵郭敬向南攻掠长江以西，太尉陶侃派儿子、平西参军陶斌及南中郎将桓宣乘虚进攻樊城，全数俘虏留守士众。郭敬回军救援樊城，桓宣和他在涅水接战，郭敬战败，桓宣夺回被郭敬劫掠的全部人员、物品。陶侃的兄长之子陶臻和竟陵太守李阳攻克新野。郭敬恐惧遁逃，桓宣随即夺取了襄阳。<br>
			<br>
			　　陶侃让桓宣镇守襄阳。桓宣招抚刚刚归降的民众，刑罚从简，威仪从略，鼓励、督促从事农桑生产，有时用轻便车装载锄耒等农具，亲自率领民众耕耘收获。桓宣在襄阳十多年，后赵人多次进攻，桓宣依靠既少且弱的士众抵抗防守，后赵人不能取胜。当时人认为他仅次于祖逖和周访。<br>
			<br>
			　　成汉的大将军李寿侵犯宁州，让其征东将军费黑为前锋，由广汉出击，又让镇南将军任回由越巂出击，使宁州兵力分散。<br>
			<br>
			　　【原文】</font><br>
			<br>
			　　冬，十月，寿、黑至朱提，朱提太守董炳城守，<font color="#1B5969">〔〖胡三省注〗朱提，音铢时。〕</font>宁州刺史尹奉遣建宁太守霍彪引兵助之。寿欲逆拒彪，黑曰：“城中食少，宜纵彪入城，共消其谷，何为拒之！”寿从之。城久不下，寿欲急攻之。黑曰：“南中险阻难服，当以日月制之，待其智勇俱困，然后取之，溷牢之物，何足汲汲也。”<font color="#1B5969">〔〖胡三省注〗溷，与圂同，胡困翻。圂，厕也，豕所居也。牢，亦犬豕所居也。言城已受围，如犬豕在圂牢中，不患其逸出也。郑氏曰：牢，闲也。必有闲者，防禽兽触齧。疏曰：养马者谓之闲，养牛羊者谓之牢。言闲，见其闲卫；言牢，见其牢固；所从之异，其实一物也。〕</font>寿不从，攻，果不利，乃悉以军事任黑。<br>
			<br>
			　　十一月，壬子朔，进太尉侃为大将军，剑履上殿，入朝不趋，赞拜不名；侃固辞不受。<br>
			<br>
			　　十二月，庚戌，帝迁于新宫。<font color="#1B5969">〔〖胡三省注〗五年作新宫，至是而成，乃迁居之。〕</font><br>
			<br>
			　　是岁，凉州僚属劝张骏称凉王，领秦、凉二州牧，置公卿百官如魏武、晋文故事。<font color="#1B5969">〔〖胡三省注〗魏武事见六十七卷汉献帝建安二十一年，晋文事见七十九卷魏元帝咸熙元年。〕</font>骏曰：“此非人臣所宜言也。敢言此者，罪不赦！”然境内皆称之为王。骏立次子重华为世子。<br>
			<br>
			　　<font color="#1B5969">【译文】<br>
			<br>
			　　冬季，十月，李寿、费黑到达朱提，朱提太守董炳据城固守，宁州刺史尹奉派建宁太守霍彪领兵相助。李寿准备迎击霍彪，费黑说：“城中粮食短缺，应该放任霍彪入城，让他们共同消耗谷物，为什么要阻挡他！”李寿听从他的意见。朱提城久攻不下，李寿想大举猛攻。费黑说：“南中地势险阻，难以制服，应当待以时日，等他们智慧和勇气都消磨殆尽后再攻取。他们如同圈栏中的牲畜，何必那么着急呢？”李寿不听，进攻果然失利，于是把军事事务全部委托给费黑。<br>
			<br>
			　　十一月，壬子朔（初一），提升太尉陶侃为大将军，允许佩剑着履上殿，朝见天子不必趋行小跑，唱礼通名时不直接称呼名字。陶侃坚持辞谢，不接受。<br>
			<br>
			　　十二月，庚戌（二十九日），成帝迁入新建的宫室。<br>
			<br>
			　　这年，凉州的僚属们劝张骏自称凉王，兼领秦州、凉州二州牧。仿效魏武帝、晋文帝的旧例设置公卿百官。张骏说：“这不是为人臣子所该说的话。敢说这事的，罪在不赦！”然而凉州境内都称呼他为王。张骏立次子张重华为世子。<br>
			<br>
			　　【原文】</font><br>
			<br>
			　　<b>晋显宗成皇帝　咸和八年（癸已　公元333年）</b><br>
			<br>
			　　春，正月，成大将军李寿拔朱提，董炳、霍彪皆降，寿威震南中。<br>
			<br>
			　　丙子，赵主勒遣使来修好；诏焚其币。<font color="#1B5969">〔〖胡三省注〗晋虽未能复君父之雠，而焚币一事，犹足舒忠臣义士之气。〕</font><br>
			<br>
			　　三月，宁州刺史尹奉降于成，成尽有南中之地，大赦，以大将军寿领宁州。<br>
			<br>
			　　夏，五月，甲寅，辽东武宣公慕容廆卒。六月，世子皝以平北将军行平州刺史，督摄部内。<font color="#1B5969">〔〖胡三省注〗皝，字元真廆第三子。廆，户罪翻。皝，呼广翻。〕</font>赦系囚。以长史裴开为军咨祭酒，郎中令高诩为玄菟太守。皝以带方太守王诞为左长史，诞以辽东太守阳骛为才而让之；皝从之，以诞为右长史<font color="#1B5969">〔〖胡三省注〗国之兴也，其臣推贤让能；国之衰也其臣矜己忌前。骛，音务。〕</font><br>
			<br>
			　　赵主勒寝疾，中山王虎入侍禁中，矫诏，群臣亲戚皆不得入；疾之增损，外无知者。又矫诏召秦王宏、彭城王堪还襄国。<font color="#1B5969">〔〖胡三省注〗勒以宏都督中外诸军事，盖使之镇邺。堪盖在河南。〕</font>勒疾小瘳，见宏，惊曰：“吾使王处藩镇，正备今日，有召王者邪，将自来邪？有召者，当按诛之！”虎惧曰：“秦王思慕，暂还耳，今遣之。”仍留不遣。数日，复问之，虎曰：“受诏即遣，今已半道矣。”广阿有蝗，<font color="#1B5969">〔〖胡三省注〗广阿县，前汉属钜鹿郡，后汉、晋省；后魏复置广阿县，属南赵郡；隋改为大陆县；唐武德间，改为象城县，天宝初改为昭庆县，属赵州。〕</font>虎密使其子冀州刺史邃帅骑三千游于蝗所。<font color="#1B5969">〔〖胡三省注〗若捕蝗者，以为外应。帅，读曰率。骑，奇寄翻。〕</font><br>
			<br>
			　　<font color="#1B5969">【译文】<br>
			<br>
			　　<b>晋成帝咸和八年（癸已　公元333年）</b><br>
			<br>
			　　春季，正月，成汉的大将军李寿攻下朱提，董炳、霍彪都投降，李寿威震南中。<br>
			<br>
			　　丙子（二十六日），后赵国主石勒派使者来与晋重归修好，成帝下诏令焚烧他带来的礼物。<br>
			<br>
			　　三月，宁州刺史尹奉归降成汉，成汉全部占有南中地区。实行大赦，让大将军李寿兼管宁州。<br>
			<br>
			　　夏季，五月，甲寅（初六），辽东武宣公慕容廆死。六月，世子慕容皝以平北将军的身份摄行平州刺史职务，督察、统领境内士众，赦免囚犯。任命长史裴开为军咨祭酒，郎中令高诩为玄菟太守。慕容皝让带方太守王诞任左长史，王诞认为辽东太守阳骛有才能因而推让给他，慕容皝同意了，任命王诞为右长史。<br>
			<br>
			　　后赵国主石勒病重卧床，中山王石虎进入禁中侍卫，矫称诏令，群臣、亲戚都不得入内，石勒病情的好坏，宫外无人得知。又假传诏令征召秦王石宏、彭城王石堪回襄国。石勒病情稍好，见到石宏，吃惊地说：“我让你镇守藩镇，正是为了防备今日。你回来有人征召你呢，还是自己前来的？如果有召请你的人，应当依法处决！”石虎恐惧，说：“秦王因思慕您，暂时回来罢了，现在遣返他回去。”但仍然留住不遣返。几天后，石勒又问到石宏，石虎说：“接受诏令后当即就已遣返，现在已在半路上了。”广阿发生蝗灾，石虎秘密地派儿子、冀州刺史石邃率领三千骑兵在蝗灾区游弋。<br>
			<br>
			　　【原文】</font><br>
			<br>
			　　秋，七月，勒疾笃，遗命曰：“大雅兄弟，宜善相保，司马氏，汝曹之前车也。<font color="#1B5969">〔〖胡三省注〗前车之覆，后车之戒；戒其兄弟自相残也。〕</font>中山王宜深思周、霍，勿为将来口实。”<font color="#1B5969">〔〖胡三省注〗谓当如周公、霍光之辅幼孤也。勒谓此言可以絷虎之手足邪！此数语亦徐光、程遐为之耳。〕</font>戊辰，勒卒。<font color="#1B5969">〔〖胡三省注〗年六十。〕</font>中山王虎劫太子弘使临轩，收右光禄大夫程遐、中书令徐光，下廷尉，召邃使将兵入宿卫，文武皆奔散。弘大惧，自陈劣弱，让位于虎。虎曰：“君终，太子立，礼之常也。”弘涕泣固让，虎怒曰：“若不堪重任，天下自有大义，何足豫论！”弘乃即位。<font color="#1B5969">〔〖胡三省注〗弘，字大雅，勒第二子。〕</font>大赦。杀程遐、徐光。<font color="#1B5969">〔〖胡三省注〗光、遐固知祸之及己，然亦不料如是之速。〕</font>夜，以勒丧潜瘗山谷，莫知其处。己卯，备仪卫，虚葬于高平陵，<font color="#1B5969">〔〖胡三省注〗勒卒十二日而葬，未有如是之速者也。虎既潜葬勒，其所以为身后之计者，亦不过如此，卒为女子所告，果何益哉！瘞，于计翻。〕</font>谥曰明帝，庙号高祖。<br>
			<br>
			　　赵将石聪及谯郡太守彭彪，各遣使来降。<font color="#1B5969">〔〖胡三省注〗聪时镇谯城。守，式又翻。降，户江翻。〕</font>聪本晋人，冒姓石氏。朝廷遣督护乔球将兵救之，未至，聪等为虎所诛。<br>
			<br>
			　　慕容皝遣长史勃海王济等来告丧。<br>
			<br>
			　　<font color="#1B5969">【译文】<br>
			<br>
			　　秋季，七月，石勒病重，颁布遗命说：“石弘兄弟，应当好好相互扶持，司马氏就是你们的前车之鉴。中山王石虎应当深深追思周公、霍光，不要为后世留下口实。”戊辰（二十一日），石勒死。中山王石虎劫持太子石弘让他到殿前，收捕右光禄大夫程遐、中书令徐光，交付廷尉治罪，又征召石邃，让他带兵入宫宿卫，文武官员纷纷逃散。石弘大为恐惧，自言软弱，要让位给石虎。石虎说：“君王去世，太子即位，这是礼仪常规。”石弘流着泪坚决辞让，石虎发怒说：“如果你不能承担重任，天下人自会按大道理行事，哪里能事先就谈论！”石弘于是即位，大赦天下。杀死程遐、徐光。夜间，把石勒尸体秘密瘗埋在山谷，没有人知道地点。己卯（疑误），仪仗护卫齐备，假装将石勒葬在高平陵，谥号明帝，庙号高祖。<br>
			<br>
			　　后赵将领石聪和谯郡太守彭彪，各自派遣使者前来晋请降。石聪本来是汉族人，因被收养而改姓石。朝廷派遣督护乔球带兵救援他，还未到达，石聪等人已被石虎诛灭。<br>
			<br>
			　　慕容皝派遣长史、勃海人王济等前来晋报丧。<br>
			<br>
			　　【原文】</font><br>
			<br>
			　　八月，赵主弘以中山王虎为丞相、魏王、大单于，加九锡，<font color="#1B5969">〔〖胡三省注〗单，音蝉。〕</font>以魏郡等十三郡为国，总摄百揆。虎赦其境内，立妻郑氏为魏王后；子邃为魏太子，加使持节、侍中、都督中外诸军事、大将军、录尚书事；次子宣为使持节、车骑大将军、冀州刺史，封河间王；韬为前锋将军、司隶校尉，封乐安王；遵封齐王，鉴封代王，苞封乐平王；徙平原王斌为章武王。勒文武旧臣，皆补散任；虎之府寮亲党，悉署台省要职。<font color="#1B5969">〔〖胡三省注〗虎居邺，子邃都督中外诸军，宜据信都，府寮亲属分领台省；弘处尊位，特奇坐耳。散，悉亶翻。〕</font>以镇军将军夔安领左仆射，尚书郭殷为右仆射。更命太子宫曰崇训宫，太后刘氏以下皆徙居之。选勒宫人及车马、服玩之美者，皆入丞相府。<br>
			<br>
			　　宇文乞得归为其东部大人逸豆归所逐，走死于外。慕容皝引兵讨之，军于广安；<font color="#1B5969">〔〖胡三省注〗广安，在棘城之北。〕</font>逸豆归惧而请和，遂筑榆阴、安晋二城而还。<font color="#1B5969">〔〖胡三省注〗榆阴城，盖在大榆河之阴；安晋城，在威德城东南。〕</font><br>
			<br>
			　　成建宁、牂柯二郡来降，李寿复击取之。<font color="#1B5969">〔〖胡三省注〗牂柯，音臧哥。〕</font><br>
			<br>
			　　<font color="#1B5969">【译文】<br>
			<br>
			　　八月，后赵国主石弘任中山王石虎为丞相、魏王、大单于，赐加九锡，划分魏郡等十三郡作为石虎的封国，总领朝廷大小政事。石虎赦免封国境内的囚犯，立妻子郑氏为魏王后，儿子石邃为魏太子，授予使持节、侍中、都督中外诸军事、大将军、录尚书事；次子石宣任使持节、车骑大将军、冀州刺史，封河间王；石韬为前锋将军、司隶校尉，封乐安王；石遵封齐王，石鉴封代王，石苞封乐平王。改封平原王石斌为章武王。石勒原先的文武官员，都委派闲散的官职，而石虎的僚佐亲属，全部充任朝廷要职。石虎任命镇军将军夔安兼领左仆射，任命尚书郭殷为右仆射。把太子的宫室改名为崇训宫，太后刘氏以下的人员，全部移居此处。又挑选石勒原有宫女、车马和服玩中美丽、精良和珍贵的，全部送入丞相府。<br>
			<br>
			　　宇文乞得归被手下的东部大人逸豆归赶逐，逃跑死在外边。慕容皝领兵讨伐逸豆归，屯军广安。逸豆归畏惧，请求和好。慕容皝便修建榆阴、安晋两座城堡，然后回军。<br>
			<br>
			　　成汉的建宁、牂柯二郡向东晋投降。又被李寿攻占。<br>
			<br>
			　　【原文】</font><br>
			<br>
			　　赵刘太后谓彭城王堪曰：“先帝甫晏驾，丞相遽相陵籍如此。<font color="#1B5969">〔〖胡三省注〗陵，驾也，轹也。藉，蹈也。藉，慈夜翻。〕</font>帝祚之亡，殆不复久。王将若之何？”堪曰：“先帝旧臣，皆被疏斥，军旅不复由人，<font color="#1B5969">〔〖胡三省注〗谓虎诸子皆握兵权也。被，皮义翻。〕</font>宫省之内，无可为者。<font color="#1B5969">〔〖胡三省注〗谓宿卫及台省要职，皆虎之府寮、亲属，无与共谋匡者。〕</font>臣请奔兖州，挟南阳王恢为盟主，<font color="#1B5969">〔〖胡三省注〗恢，勒少子也，时镇廪丘。〕</font>据廪丘，宣太后诏于牧、守、征、镇，使各举兵以诛暴逆，庶几犹有济也。”刘氏曰：“事急矣！当速为之。”<br>
			<br>
			　　九月，堪微服、轻骑袭兖州，不克，南奔谯城。丞相虎遣其将郭太追之，获堪于城父，<font color="#1B5969">〔〖胡三省注〗父，音甫。〕</font>送襄国，炙而杀之。征南阳王恢还襄国。刘氏谋泄，虎废而杀之，尊弘母程氏为皇太后。堪本田氏子，数有功，赵主勒养以为子。刘氏有胆略，勒每与之参决军事，佐勒建功业，有吕后之风，而不妬忌更过之。<font color="#1B5969">〔〖胡三省注〗吕后能诛韩信、彭越，刘氏不能制虎，殆不及也。〕</font><br>
			<br>
			　　<font color="#1B5969">【译文】<br>
			<br>
			　　后赵刘太后对彭城王石堪说：“先帝刚刚驾崩，丞相便如此欺压践踏我们，帝统的绝灭，大概不会多久，您对此将怎么办？”石堪说：“先帝原先的大臣，都遭疏远和排斥，军事大权不再由我们掌握，朝廷中也没有有所作为的人，我请求出奔兖州，挟持南阳王石恢当盟主，占据廪丘，向各地的地方长官颁布太后诏书，让他们各自起兵诛灭暴逆之人，或许还可挽救。”刘氏说：“事情很急迫了，你应当迅速行动。”<br>
			<br>
			　　九月，石堪换上平民服装，轻骑奔袭兖州，不能获胜，向南逃奔谯城。丞相石虎派部将郭太追击他，在城父执获石堪，送回襄国，用火烧灼后杀死了他。又征召南阳王石恢回襄国。刘氏的图谋泄露，石虎将她废黜并杀死，尊奉石弘的母亲程氏为皇太后。石堪本来是田氏子孙，多次建立功绩，后赵国主石勒收养他作为自己的儿子。刘氏有胆略，石勒经常和她共同决断军事，辅佐石勒建立功业，有西汉吕后的遗风，在不妒忌这方面要胜过吕后。<br>
			<br>
			　　【原文】</font><br>
			<br>
			　　赵河东王生镇关中，石朗镇洛阳。<font color="#1B5969">〔〖胡三省注〗刘胤之西奔也，石生自洛阳镇长安，朗代生镇洛阳。〕</font>冬，十月，生、朗皆举兵以讨丞相虎；生自称秦州刺史，遣使来降。氐帅蒲洪自称雍州刺史，西附张骏。<font color="#1B5969">〔〖胡三省注〗咸和四年，洪降于虎，今以赵乱而叛。帅，所类翻。〕</font><br>
			<br>
			　　虎留太子邃守襄国，将步骑七万攻朗于金墉。金墉溃，获朗，刖而斩之。<font color="#1B5969">〔〖胡三省注〗将，即亮翻。骑，奇寄翻。刖，音月。〕</font>进向长安，以梁王挺为前锋大都督。<font color="#1B5969">〔〖胡三省注〗挺，虎之子也。〕</font>生遣将军郭权帅鲜卑涉璝众二万为前锋以拒之，生将大军继发，军于蒲阪。权与挺战于潼关，大破之，挺及丞相左长史刘隗皆死，<font color="#1B5969">〔〖胡三省注〗此刘隗，意即自晋奔赵者。〕</font>虎还奔渑池，<font color="#1B5969">〔〖胡三省注〗渑，弥兗翻。〕</font>枕尸三百余里。鲜卑潜与虎通谋，反击生。生不知挺已死，惧，单骑奔长安。权收余众，退屯渭汭。<font color="#1B5969">〔〖胡三省注〗孔安国曰，水北曰汭。杜预曰，水之隈曲曰汭，音如锐翻。〕</font>生遂弃长安，匿于鸡头山。<font color="#1B5969">〔〖胡三省注〗张守节曰：《括地志》云：鸡头山在成州上禄县东北二十里，在长安西南九百六十里。郦道元云：盖大陇山异名也。后《汉书》，隗嚣使王孟塞鸡头道，即此也。按原州平高县西百里亦有笄头山，在长安八百里。〕</font>将军蒋英据长安拒守，虎进兵击英，斩之。生麾下斩生以降；权奔陇右。<br>
			<br>
			　　虎分命诸将屯汧、陇，遣将军麻秋讨蒲洪。<font color="#1B5969">〔〖胡三省注〗《风俗通》，麻，齐大夫麻婴之后。〕</font>洪帅户二万降于虎，虎迎拜洪光烈将军、<font color="#1B5969">〔〖胡三省注〗前此未有光烈将军号，石虎创置也。〕</font>护氐校尉。<font color="#1B5969">〔〖胡三省注〗汉有护羌校尉，虎以此官授洪，使之监护群氐。〕</font>洪至长安，说虎徙关中豪杰及氐、羌以实东方，曰：“诸氐皆洪家部曲，洪帅以从，谁敢违者！”虎从之，徙秦、雍民及氐、羌十余万户于关东。以洪为龙骧将军、流民都督，使居枋头；以羌帅姚弋仲为奋武将军、西羌大都督，使帅其众数万徙居清河之滠头。<font color="#1B5969">〔〖胡三省注〗羌帅，所类翻。滠，日涉翻。《水经注》：清河过广川县东，水侧有羌垒，姚氏之故居也。为姚弋仲父子自滠头起兵张本。〕</font><br>
			<br>
			　　虎还襄国，大赦。赵主弘命虎建魏台，一如魏武王辅汉故事。<br>
			<br>
			　　<font color="#1B5969">【译文】<br>
			<br>
			　　后赵河东王石生镇守关中，石朗镇守洛阳。冬季，十月，石生、石朗都起兵讨伐丞相石虎。石生自称秦州刺史，派使者向晋请降。氐族统帅蒲洪自称雍州刺史，向西依附张骏。<br>
			<br>
			　　石虎让太子石邃留守襄国，自己带领步、骑兵七万人进攻在金墉的石朗。金墉被攻破，执获石朗，将他砍掉脚后斩首。随后向长安进发，让梁王石挺为前锋大都督。石生派将军郭权率领鲜卑涉璝部士众二万人为前锋拒敌，石生统领大军随后出发，屯军于蒲阪。郭权和石挺在潼关接战，石挺大败，石挺和丞相左长史刘隗都阵亡，石虎回军逃往渑池，尸体枕藉达三百多里。鲜卑族私下与石虎勾结，反戈攻击石生。石生不知道石挺已死，心中畏惧，单骑逃奔长安。郭权收聚剩余士众，退却屯军于渭水拐弯处。石生于是放弃长安，藏匿于鸡头山。将军蒋英占据长安抵抗防守，石虎进兵攻击蒋英，蒋英被杀。石生的部下杀死石生投降，郭权逃奔陇右。<br>
			<br>
			　　石虎分别命令众将屯军于汧水、陇上，派将军麻秋讨伐蒲洪。蒲洪率二万户投降石虎，石虎拜授他为光烈将军、护氐校尉。蒲洪到达长安，劝说石虎迁徙关中的豪强和氐、羌等部落充实东方，他说：“众氐族部落都是我家的部曲，我率领他们归顺，谁敢违抗！”石虎听从他的建议，迁徙秦州、雍州的士民以及氐族、羌族十多万户到关东。任命蒲洪为龙骧将军、流民都督，让他居住在枋头，任命羌族首领姚弋仲为奋武将军、西羌大都督，让他们率领部众数万人迁居到清河的滠头。<br>
			<br>
			　　石虎返回襄国，实行大赦。后赵国主石弘令石虎建造魏台，完全仿效魏武帝辅佐汉朝的旧例。<br>
			<br>
			　　【原文】</font><br>
			<br>
			　　慕容皝初嗣位，用法严峻，国人多不自安，主簿皇甫真切谏，不听。<br>
			<br>
			　　皝庶兄建威将军翰、母弟征虏将军仁，有勇略，屡立战功，得士心，季弟昭，有才艺；皆有宠于廆。皝忌之，翰叹曰：“吾受事于先公，不敢不尽力，幸赖先公之灵，所向有功，此乃天赞吾国，非人力也。而人谓吾之所办，以为雄才难制，吾岂可坐而待祸邪！”乃与其子出奔段氏。段辽素闻其才，冀收其用，甚爱重之。<br>
			<br>
			　　仁自平郭来奔丧，<font color="#1B5969">〔〖胡三省注〗汉志，平郭县属辽东郡；晋省。晋东夷校尉治襄平，崔毖之败，慕容廆以仁镇辽东，治平部。〕</font>谓昭曰：“吾等素骄，多无礼于嗣君，嗣君刚严，无罪犹可畏，况有罪乎！”昭曰：“吾辈皆体正嫡，于国有分。<font color="#1B5969">〔〖胡三省注〗昭自谓与仁皆正室之子，分可以得国也。分，扶问翻。〕</font>兄素得士心，我在内未为所疑，伺其间隙，除之不难。兄趣举兵以来，我为内应，事成之日，与我辽东。男子举事，不克则死，不能效建威偷生异域地。”仁曰：“善！”遂还平郭。闰月，仁举兵而西。<br>
			<br>
			　　或以仁、昭之谋告皝，皝未之信，遣使按验。仁兵已至黄水，<font color="#1B5969">〔〖胡三省注〗黄水，即潢水，在棘城东北，距唐营州四百里。据载记，黄水当在汉辽东郡险渎县。〕</font>知事露，杀使者，还据平郭。皝赐昭死，遣军祭酒封弈慰抚辽东，以高诩为广武将军，将兵五千与庶弟建武将军幼、稚、广威将军军、宁远将军汗、司马辽东佟寿共讨仁。与仁战于汶城北，<font color="#1B5969">〔〖胡三省注〗佟，徒冬翻，姓也。汶，汉古县，属辽东郡；前书作“文”。〕</font>皝兵大败，幼、稚、军皆为仁所获。寿尝为仁司马，遂降于仁。前大农孙机等举辽东城以应仁。<font color="#1B5969">〔〖胡三省注〗孙机，盖王官之避地辽东者。辽东城，即襄平城。〕</font>封弈不得入，与汗俱还。东夷校尉封抽、护军平原乙逸、<font color="#1B5969">〔〖胡三省注〗乙，姓也；逸，名也。《姓谱》：商汤字天乙，支孙以为氏。〕</font>辽东相太原韩矫皆弃城走，于是仁尽有辽东之地；段辽及鲜卑诸部皆与仁遥相应援。皝追思皇甫真之言，以真为平州别驾。<font color="#1B5969">〔〖胡三省注〗皝领平州史，以真为别驾。〕</font><br>
			<br>
			　　<font color="#1B5969">【译文】<br>
			<br>
			　　慕容皝刚刚继位，使用刑法过于严厉，国内人大多不知所措，主簿皇甫真恳切劝谏，慕容皝不听。<br>
			<br>
			　　慕容皝的庶母兄长、建威将军慕容翰和同母兄弟、征虏将军慕容仁，都勇悍而有谋略，多次建立战功，深得人心；小弟弟慕容昭，多才多艺，都受到慕容廆的宠爱。慕容皝妒忌他们，慕容翰叹息说：“我从先父那里接受任职，不敢不尽力，幸好仰仗先父的在天之灵，所向披靡，这是上天助我国，并非人力所为。但别人却说这是我的力量，以为我具有杰出的才能，难以制服，我怎能坐以待祸呢！”于是和儿子出奔段氏。段辽平素早就听说他的才能，希望收为己用，所以非常宠爱、看重他。<br>
			<br>
			　　慕容仁从平郭前来奔丧，对慕容昭说：“我们平素骄纵，经常对现在继位的君主无礼，他为人刚毅严厉，自身无罪尚且令人畏惧，何况有罪呢！”慕容昭说：“我们都身为嫡子，国家应当有我们一份。兄长您素来得人心，我在宫内也没什么令人怀疑的地方，寻找机会除灭他并不难。兄长赶紧兴兵前来，我当内应，事成以后，把辽东分给我。男子汉行事，不成功则死，不能仿效慕容翰到其他地方偷生苟活。”慕容仁说：“好！”于是回返平郭。闰月，慕容仁兴兵向西进发。<br>
			<br>
			　　有人把慕容仁、慕容昭的密谋告诉慕容皝，慕容皝不相信，派使者查验。慕容仁的军队已到黄水，知道事情败露，杀死使者，回军占据平郭。慕容皝赐令慕容昭自尽，派军祭酒封奕慰抚辽东。任命高诩为广武将军，领兵五千与异母弟、建武将军慕容幼、慕容稚、广威将军慕容军、宁远将军慕容汗、司马、辽东人佟寿共同讨伐慕容仁，和慕容仁在汶城以北交战，慕容皝的军队大败，慕容幼、慕容稚、慕容军都被掳获。佟寿曾是慕容仁的司马，于是归降慕容仁。前任大农孙机等占据辽东城响应慕容仁。封奕不能入城，和慕容汗一块儿返回。东夷校尉封抽、护军平原人乙逸、辽东相太原人韩矫都弃城逃跑，于是慕容仁尽数占有辽东地区。段辽和鲜卑各部都与慕容仁遥相呼应和声援。慕容皝追忆起皇甫真原先说过的话，任命他为平州别驾。<br>
			<br>
			　　【原文】</font><br>
			<br>
			　　十二月，郭权据上邽，遣使来降；京兆、新平、扶风、冯翊、北地皆应之。<br>
			<br>
			　　初，张骏欲假道于成以通表建康，成主雄不许。骏乃遣治中从事张淳称藩于成以假道；雄伪许之，将使盗覆诸东峡。<font color="#1B5969">〔〖胡三省注〗三峡在成都之东，故云东峡。〕</font>蜀人桥赞密以告淳，淳谓雄曰：“寡君使小臣行无迹之地，<font color="#1B5969">〔〖胡三省注〗蜀不许凉人假道，则蜀地前此无凉人之迹。〕</font>万里通诚于建康者，以陛下嘉尚忠义，能成人之美故也。若欲杀臣者，当斩之都市，宣示众目曰：‘凉州不忘旧德，通使琅邪，<font color="#1B5969">〔〖胡三省注〗江左自琅邪中兴，故以称之。使，疏吏翻。〕</font>主圣臣明，发觉杀之。’如此，则义声远播，天下畏威。今使盗杀之江中，威刑不显，何足以示天下乎！”雄大惊曰：“安有此邪！”<br>
			<br>
			　　<font color="#1B5969">【译文】<br>
			<br>
			　　十二月，郭权占据上邽，派使者向晋请降，京兆、新平、扶风、冯翊、北地都响应他。<br>
			<br>
			　　当初，张骏想向成汉借路去建康呈送上表，成汉主李雄不同意。张骏便派遣治中从事张淳向成汉称臣以便借道。李雄佯装同意，却准备派盗贼将他沉于东峡。蜀人桥赞将此事秘密告诉张淳，张淳对李雄说：“我的君主让我来到这未曾通行的地方，不远万里向建康表达诚意，是因为陛下嘉许和崇尚忠义，能够成人之美的缘故。如果想杀我，应当在都市处斩，向众人宣谕晓示说：‘凉州不忘国家旧恩，与晋互通使节，因为君主圣贤、臣下明察，发觉此事因而杀了他。’这样，道义的声誉就会远远传播，天下人都懔畏风威。现在如果让盗贼把我杀害在江中，声威和刑罚都不彰显，怎么能示范天下呢！”李雄大吃一惊，说：“哪有这种事呢！”<br>
			<br>
			　　【原文】</font><br>
			<br>
			　　司隶校尉景骞<font color="#1B5969">〔〖胡三省注〗蜀置司隶校尉于成都。〕</font>言于雄曰：“张淳壮士，请留之。”雄曰：“壮士安肯留！且试以卿意观之。”骞谓淳曰：“卿体丰大，天热，可且遣下吏，小住须凉。”<font color="#1B5969">〔〖胡三省注〗須，待也。〕</font>淳曰：“寡君以皇舆播越，梓宫未返，<font color="#1B5969">〔〖胡三省注〗谓怀、愍蒙尘，卒之见害，梓宫未返也。〕</font>生民涂炭，莫之振救，<font color="#1B5969">〔〖胡三省注〗振，举也。〕</font>故遣淳通诚上都。<font color="#1B5969">〔〖胡三省注〗上都，谓建康也。〕</font>所论事重，非下吏所能传；使下吏可了，则淳亦不来矣。虽火山汤海，犹将赴之，岂寒暑之足惮哉！”雄谓淳曰：“贵主英名盖世，土险兵强，何不亦称帝自娱一方？”淳曰：“寡君祖考以来，世笃忠贞，以仇耻未雪，枕戈待旦，何自娱之有！”雄甚惭，曰：“我之祖考本亦晋臣，遭天下大乱，与六郡之民避难此州，<font color="#1B5969">〔〖胡三省注〗事见八十二卷惠帝元康八年。难，乃旦翻。〕</font>为众所推，遂有今日。琅邪若能中兴大晋于中国者，亦当帅众辅之。”厚为淳礼而遣之。淳卒致命于建康。<font color="#1B5969">〔〖胡三省注〗卒，子恤翻。致命，致其君命也。〕</font><br>
			<br>
			　　长安之失守也，<font color="#1B5969">〔〖胡三省注〗事见八十九卷愍帝建兴四年。〕</font>敦煌计吏耿访自汉中入江东，<font color="#1B5969">〔〖胡三省注〗耿訪，敦煌所遣上計吏，留長安未還，而長安陷，且河、隴路絕，因南入漢中，自漢東下至建康。敦，徒門翻。〕</font>屡上书请遣大使慰抚凉州。朝廷以访守侍书御史，拜张骏镇西大将军，选陇西贾陵等十二人配之。<font color="#1B5969">〔〖胡三省注〗配，侑也。〕</font>访至梁州，道不通，以诏书付贾陵，诈为贾客以达之。<font color="#1B5969">〔〖胡三省注〗贾，音古。〕</font>是岁，陵始至凉州，骏遣部曲督王丰等报谢。<br>
			<br>
			　　<font color="#1B5969">【译文】<br>
			<br>
			　　司隶校尉景骞对李雄说：“张淳是勇士，请把他留下。”李雄说：“既然是勇士，怎能肯留下呢！你暂且试着用自己的意愿试探他。”景骞对张淳说：“你身强体胖，现在天气炎热，何不暂时派遣手下小吏，您在此小住，等待天气转凉？”张淳说：“我的君主因为皇室远徙江南，先帝的梓宫未能送返，生民涂炭，无人拯救，所以派我向皇都表达诚意。所商议的事情重大，不是小吏可以传达的；如果小吏可以胜任，那么我也就不来了。即使有火山汤海，我也将前往，天气的寒暑又怎能让人畏惧呢！”李雄对张淳说：“贵君主英名盖世，境内地势险峻，军力强大，为什么不自己称帝，占据一方享乐呢！”张淳说：“我的君主从祖父、父亲开始，世代坚守忠贞，因国耻未能昭雪，枕戈待旦，哪能自己享乐呢！”李雄十分惭愧，说：“我的祖先本来也是晋国大臣，因遇到天下大乱，和六个州郡的民众到此州避难，被民众推拥，才有今天。琅邪王如果真能在中原中兴大晋的基业，我也会率领士众相助。”于是为张淳准备厚礼，送他上路。张淳终于到达建康转达了张骏的心意。<br>
			<br>
			　　长安失守时，敦煌郡掌管计簿的官吏耿访从汉中进入江东，多次上书请求派遣职高位重的使节慰抚凉州臣民。朝廷让耿访暂任侍书御史，拜授张骏为镇西大将军，挑选陇西人贾陵等十二人配备给他。耿访到达梁州后，道路不通，便把诏书交给贾陵，假扮为商贩通过。这年，贾陵刚到凉州，张骏派部曲督王丰等人前来答谢。<br>
			<br>
			　　【原文】</font><br>
			<br>
			　　<b>晋显宗成皇帝　咸和九年（甲午　公元334年）</b><br>
			<br>
			　　春，正月，赵改元延熙。<br>
			<br>
			　　诏以郭权为镇西将军、雍州刺史。<br>
			<br>
			　　仇池王杨难敌卒，子毅立，自称龙骧将军、左贤王、下辨公；以叔父坚头之子盘为冠军将军、右贤王、河池公，遣使来称藩。<br>
			<br>
			　　二月，丁卯，诏遣耿访、王丰赍印绶授张骏大将军、都督陕西、雍、秦、凉州诸军事。自是每岁使者不绝。<font color="#1B5969">〔〖胡三省注〗仇池称藩，梁、凉之路通也。〕</font><br>
			<br>
			　　慕容仁以司马翟楷领东夷校尉，前平州别驾庞鉴领辽东相。<br>
			<br>
			　　<font color="#1B5969">【译文】<br>
			<br>
			　　<b>晋成帝咸和九年（甲午　公元334年）</b><br>
			<br>
			　　春季，正月，后赵改年号为延熙。<br>
			<br>
			　　晋朝廷下诏任命郭权为镇西将军、雍州刺史。<br>
			<br>
			　　仇池王杨难敌故去，儿子杨毅继立，自称龙骧将军、左贤王、下辨公；任命叔父杨坚头之子杨盘为冠军将军、右贤王、河池公，派使者来晋称臣。<br>
			<br>
			　　二月，丁卯（二十三日），朝廷下诏派耿访、王丰携带印绶拜授张骏为大将军，都督陕西、雍州、秦州、凉州诸军事。从此以后每年来往使者不断。<br>
			<br>
			　　慕容仁让司马翟楷兼领东夷校尉，让原先任平州别驾的庞鉴兼领辽东相。<br>
			<br>
			　　【原文】</font><br>
			<br>
			　　段辽遣兵袭徒河，不克；复遣其弟兰与慕客翰共攻柳城，<font color="#1B5969">〔〖胡三省注〗柳城县，汉属辽西郡，晋省；唐为营州治所。复，扶又翻。〕</font>柳城都尉石琮、城大慕舆埿并力拒守，<font color="#1B5969">〔〖胡三省注〗城大，犹城主也；一城之长，故曰城大。埿，与泥同。〕</font>兰等不克而退。辽怒，切责兰等，必令拔之。休息二旬，复益兵来攻。士皆重袍蒙楯，作飞梯，<font color="#1B5969">〔〖胡三省注〗飞梯，即云梯。〕</font>四面俱进，昼夜不息。琮、埿拒守弥固，杀伤千余人，卒不能拔。慕容皝遣慕容汗及司马封弈等共救之。皝戒汗曰：“贼气锐，勿与争锋！”汗性骁果，以千余骑为前锋，直进。封弈止之，汗不从。与兰遇于牛尾谷，<font color="#1B5969">〔〖胡三省注〗牛尾谷，在柳城北。〕</font>汗兵大败，死者太半；弈整陈力战，<font color="#1B5969">〔〖胡三省注〗陈，读曰陈。〕</font>故得不没。<br>
			<br>
			　　兰欲乘胜穷追，慕容翰恐遂灭其国，止之曰：“夫为将当务慎重，审己量敌，<font color="#1B5969">〔〖胡三省注〗量，音良。〕</font>非万全不可动。今虽挫其偏师，未能屈其大势。皝多权诈，好为潜伏，若悉国中之众自将以拒我，我县军深入，<font color="#1B5969">〔〖胡三省注〗县，读曰悬。〕</font>众寡不敌，此危道也。且受命之日，正求此捷；若违命贪进，万一取败，功名俱丧，何以返面！”兰曰：“此已成擒，无有余理，卿正虑遂灭卿国耳！今千年在东，若进而得志，吾将迎之以为国嗣，终不负卿，使宗庙不祀也。”千年者，慕容仁小字也。翰曰：“吾投身相依，无复还理；国之存亡，于我何有！但欲为大国之计，且相为惜功名耳。”乃命所部欲独还，兰不得已而从之。<font color="#1B5969">〔〖胡三省注〗史言翰虽身在外，乃心宗国。〕</font><br>
			<br>
			　　<font color="#1B5969">【译文】<br>
			<br>
			　　段辽派军队袭击徒河，不能获胜，又派兄弟段兰和慕容翰共同进攻柳城。柳城都尉石琮、城主慕舆埿合力拒守，段兰等不能取胜，只好退军。段辽发怒，痛切地斥责段兰等人，严令他们攻取柳城。段兰等人休息二十天后，又增添兵力来进攻。士卒都穿上重重战袍，用盾牌保护，架上云梯，四面同时进攻，昼夜不停。石琮、慕舆埿的防守也更加坚固。杀段兰的士卒一千多人，段兰等人始终无法取胜。慕容皝派慕容汗和司马封奕等人共同援救，慕容皝告诫慕容汗说：“敌人士气正盛，不要和他们争斗以决胜负。”慕容汗性格骁勇果敢，让一千多骑兵为前锋，直赴柳城。封奕劝阻他，慕容汗不听。结果和段兰在牛尾谷遭遇，慕容汗的军队大败，死亡过半。封奕整顿阵列尽力苦战，所以才免遭全军覆没。<br>
			<br>
			　　段兰想乘胜穷追，慕容翰害怕就此灭亡自己的国家，劝阻他说：“作为将领，应当慎重，知己知彼，不到万全的时候不能妄动。现在敌方的偏师虽被挫败，但主力还未败。慕容皝狡诈多谋，喜欢深藏不露，如果他亲自统帅举国士众抵御我们，而我们孤军深入，寡不敌众，这是危险的作法。况且接受君命的时候，正是想得到今天的胜利，如果违背君命冒进，万一失败，功劳和名望全部丧失，有什么脸面回去面对君主！”段兰说：“这些人被擒已成定局，没有别的道理，你只是忧虑趁势灭亡你的国家罢了！现在慕容千年在东边，如果进军真能实现愿望，我将迎接他充当国家的继承人，终究不会有负于你，让宗庙绝祀的。”所谓千年，即慕容仁的小名。慕容翰说：“我既然投身依附，就没有再返回的道理。故国的存亡，和我有什么相干！只是想为贵国出谋划策，并且珍惜你我的功名罢了。”于是命令自己所部，准备独自返回，段兰不得已，随从他共同返回。<br>
			<br>
			　　【原文】</font><br>
			<br>
			　　三月，成主雄分宁州置交州，<font color="#1B5969">〔〖胡三省注〗成分宁州之兴古、永昌、牂柯、越巂、夜郎等郡为交州。〕</font>以霍彪为宁州刺史，爨深为交州刺史。<br>
			<br>
			　　赵丞相虎遣其将郭敖及章武王斌，帅步骑四万西击郭权，军于华阴；夏，四月，上邽豪族杀权以降。<font color="#1B5969">〔〖胡三省注〗斌，音彬。帅，读曰率。骑，奇寄翻。华，户化翻。〕</font>虎徙秦州三万余户于青、并二州。长安人陈良夫奔黑羌，<font color="#1B5969">〔〖胡三省注〗羌之别种，有青羌、黑羌。〕</font>与北羌王薄句大等侵扰北地、冯翊。<font color="#1B5969">〔〖胡三省注〗句，音钩。〕</font>章武王斌、乐安王韬合击，破之，句大奔马兰山。郭敖乘胜逐北，为羌所败，死者什七八。斌等收军还三城。<font color="#1B5969">〔〖胡三省注〗魏收《地形志》：后魏太和初，分雁门之广武、朔方之沃野置偏城郡，治广武县，县有三城、偏城。〕</font>虎遣使诛郭敖。秦王宏有怨言，<font color="#1B5969">〔〖胡三省注〗以其父疾而虎矫诏召之，至于失职也。〕</font>虎幽之。<br>
			<br>
			　　慕容仁自称平州刺史、辽东公。<br>
			<br>
			　　<font color="#1B5969">【译文】<br>
			<br>
			　　三月，成汉主李雄由宁州分置出交州，让霍彪任宁州刺史，爨深任交州刺史。<br>
			<br>
			　　后赵丞相石虎派部将郭敖和章武王石斌率步、骑兵四万人向西进攻郭权，屯军华阴。夏季，四月，上邽豪族杀死郭权投降。石虎将秦州三万多户民众迁徙到青州和并州。长安人陈良夫逃奔黑羌，和北羌王薄句大等人侵扰北地、冯翊。章武王石斌、乐安王石韬合力攻击，打败他们，薄句大逃奔马兰山。郭敖乘胜追击败兵，反被羌人战败，死亡人数占十之七八。石斌等人收兵回到三城。石虎派使者处死郭敖。秦王石宏有怨言，石虎将他幽禁。<br>
			<br>
			　　慕容仁自称平州刺史，辽东公。<br>
			<br>
			　　【原文】</font><br>
			<br>
			　　长沙桓公陶侃，晚年深以满盈自惧，不预朝权，屡欲告老归国，<font color="#1B5969">〔〖胡三省注〗欲归长沙国也。〕</font>佐吏等苦留之。六月，侃疾笃，上表逊位。遣左长史殷羡奉送所假节、麾、幢、曲盖、<font color="#1B5969">〔〖胡三省注〗麾，大将旌旗，临敌之际，三军视以为进退者也。幢，幡幢，方言曰：幢，翳也，楚曰翿，关东、西皆曰幢。文选注：幢，以羽葆为之。《释名》曰：幢，童也，其状童童然。幢，传江翻。曲盖者，盖为曲柄。世说：谢灵运好戴曲柄笠，孔隐士曰：“何不能遗曲盖之貌！”晋制：诸公任方面者，皆给节、麾、缇幢、曲盖。〕</font>侍中貂蝉、太尉章、荆、江、雍、梁、交、广、益、宁八州刺史印传、棨戟；<font color="#1B5969">〔〖胡三省注〗自此以上，皆朝廷所授，故奉送之。雍，于用翻。传，株恋翻。棨，音启。〕</font>军资、器仗、牛马、舟船，皆有定薄，封印仓库，侃自加管钥。以后事付右司马王愆期，加督护统领文武。<font color="#1B5969">〔〖胡三省注〗史言陶侃综理精密，虽病不乱。〕</font>甲寅，舆车出，临津就船，将归长沙，顾谓愆期曰：“老子婆娑，正坐诸君！”<font color="#1B5969">〔〖胡三省注〗娑，桑何翻；婆娑，肢体缓纵不收之貌。侃言不得早退，至于困乏如此，正坐参佐苦留之也。〕</font>乙卯，薨于樊溪。<font color="#1B5969">〔〖胡三省注〗樊溪，在武昌西二里，北注大江。观陶侃在西藩颠末，岂有非望之图哉！晋史所记决指之事，折翼之梦，盖庾亮之党傅致之耳。〕</font>侃在军四十一年，<font color="#1B5969">〔〖胡三省注〗惠帝太安二年，侃击张昌，至是年凡四十一年。〕</font>明毅善断，识察纤密，人不能欺；自南陵迄于白帝，<font color="#1B5969">〔〖胡三省注〗南陵，在宣城郡界，梁置南陵郡。陈置北江州于其地，盖临江渚。江州东界尽于南陵，今宣州南陵县，非古之南陵戍也。自南陵迄于白帝，总言侃所统大界。宋白曰：南陵，本汉舂谷县地，后并于湖县，寻又属繁昌。梁武帝始置南陵县属南陵郡，临江有城基见存，去今县一百三十里。〕</font>数千里中，路不拾遗。及薨，尚书梅陶与亲人曹识书曰：<font color="#1B5969">〔〖胡三省注〗亲人，其所亲者也。〕</font>“陶公机神明鉴似魏武，忠顺勤劳似孔明，陆抗诸人不能及也。”谢安每言：“陶公虽用法，而恒得法外意。”<font color="#1B5969">〔〖胡三省注〗史言陶侃为名流所推重如此。恒，户登翻。〕</font>安，鲲之从子也。<font color="#1B5969">〔〖胡三省注〗谢鲲见九十二卷元帝永昌元年。从，才用翻。〕</font><br>
			<br>
			　　<font color="#1B5969">【译文】<br>
			<br>
			　　长沙桓公陶侃，到晚年深深畏惧物极必反的道理，因此不参预朝政，多次想告老还乡，佐吏们苦苦相留。六月，陶侃病重，上表请求退位。派左长史殷羡归还持有的朝廷符节、麾、幢、曲盖、侍中貂蝉、太尉印章，以及荆、江、雍、梁、交、广、益、宁八州的刺史印传和棨戟。至于军资、器仗、牛马、舟船等，都有簿录统计，封存仓库，由陶侃亲自上锁。陶侃将后事托付给右司马王愆期，授予督护官职，统领文武官吏。甲寅（十二日），陶侃乘车离开武昌，到渡口乘船，准备回长沙，回头对王愆期说：“老夫现在蹒跚难行，正因你们阻拦。”乙卯（十三日），在樊谿去世。陶侃领军四十一年，明智、坚毅，善于决断；见识纤密，别人难以欺蒙。自南陵到白帝，几千里的辖域内路不拾遗。陶侃去世后，尚书梅陶给亲友曹识的信说：“陶公的神机明鉴如同魏武帝，忠顺勤军好比孔明，陆抗等人比不上他。”谢安经常说：“陶公虽然运用刑法，但常常能领会刑法之外的含意。”谢安，即谢鲲的侄子。<br>
			<br>
			　　【原文】</font><br>
			<br>
			　　成主雄生疡于头。<font color="#1B5969">〔〖胡三省注〗疡，余章翻，头疮曰疡。〕</font>身素多金创，<font color="#1B5969">〔〖胡三省注〗矢刃所伤为金创。创，初良翻。〕</font>及病，旧痕皆脓溃，诸子皆恶而远之；独太子班昼夜侍侧，不脱衣冠，亲为吮脓。雄召大将军建宁王寿受遗诏辅政。丁卯，雄卒，<font color="#1B5969">〔〖胡三省注〗年六十一，载记雄卒在去年。〕</font>太子班即位。<font color="#1B5969">〔〖胡三省注〗班，字世文，雄兄荡之子也。〕</font>以建宁王寿录尚书事，政事皆委于寿及司徒何点、尚书令王瓌，班居中行丧礼，一无所预。<font color="#1B5969">〔〖胡三省注〗李班岂不不谓之仁孝哉！然不能包周身之防，死于李越之手。末俗浇漓，固不可拘拘于古礼以启奸非，至于殒身乱国也。〕</font><br>
			<br>
			　　辛未，加平西将军庾亮征西将军、假节、都督江、荆、豫、益、梁、雍六州诸军事、领江、豫、荆三州刺史，镇武昌。<font color="#1B5969">〔〖胡三省注〗陶侃既没，庾亮始专制上流。雍，于用翻。〕</font>亮辟殷浩为记室参军。浩，羡之子也，与豫章太守褚裒、丹阳丞杜乂，皆以识度清远，善谈老易，<font color="#1B5969">〔〖胡三省注〗老易，《老子》及《易》也。〕</font>擅名江东，而浩尤为风流所宗。裒，&#16558;之孙；<font color="#1B5969">〔〖胡三省注〗褚&#16558;见七十七卷魏元帝景元元年。&#16558;，离灼翻。〕</font>乂，锡之子也。<font color="#1B5969">〔〖胡三省注〗杜锡见八十三卷惠帝元康九年。〕</font>桓彝尝谓裒曰：“季野有皮里《春秋》。”<font color="#1B5969">〔〖胡三省注〗褚裒，字季野。〕</font>言其外无臧否<font color="#1B5969">〔〖胡三省注〗否，音鄙。〕</font>而内有褒贬也。谢安曰：“裒虽不言，而四时之气亦备矣。”<br>
			<br>
			　　<font color="#1B5969">【译文】<br>
			<br>
			　　成汉主李雄头部生疮，身体原有很多创伤，等到病发时，旧伤痕全部化脓溃烂，儿子们都因厌恶而远远躲开，只有太子李班昼夜在身边侍候，不脱衣帽，亲自为他吮吸脓肿。李雄征召大将军、建宁王李寿接受遗诏辅佐朝政。丁卯（二十五日），李雄故去，太子李班即位。任命建宁王李寿录尚书事，政事都委决于李寿和司徒何点，尚书令王瓌。李班居住在宫中服丧，毫不干预。<br>
			<br>
			　　辛未（二十九日），朝廷授予平西将军庾亮征西将军，假节，都督江、荆、豫、益、梁、雍六州诸军事，兼领江、豫、荆三州刺史，镇守武昌。庾亮召用殷浩为记室参军。殷浩即殷羡的儿子，和豫章太守褚裒、丹阳丞杜乂都因见识清晰、气度弘远，善于进谈《老子》、《周易》，在江东负有盛名，而殷浩尤其被风流雅士所推重。褚裒，即褚&#16558;的孙子；杜乂，即杜锡的儿子。桓彝曾经评论褚裒说：“褚季野有皮里《春秋》。”是说他表面不作评论，但内心却有所褒贬。谢安说：“褚裒虽然不说话，但气度弘远。”<br>
			<br>
			　　【原文】</font><br>
			<br>
			　　秋，八月，王济还辽东，诏遣侍御史王齐祭辽东公廆，又遣谒者徐孟策拜慕容皝镇军大将军、平州刺史、大单于、辽东公、持节、都督，承制封拜，一如廆故事。船下马石津，<font color="#1B5969">〔〖胡三省注〗自建康出大江至于海，转料角至登州大洋；东北行，过大谢岛、龟歆岛、淤岛、乌湖岛三百里，北渡乌湖海，至马石山东之都里镇；马石津，即此地也。〕</font>皆为慕容仁所留。<br>
			<br>
			　　九月，戊寅，卫将军江陵穆公陆晔卒。<br>
			<br>
			　　成主雄之子车骑将军越屯江阳，奔丧至成都。以太子班非雄所生，意不服，与其弟安东将军期谋作乱。班弟玝劝班遣越还江阳，以期为梁州刺史，镇葭萌。<font color="#1B5969">〔〖胡三省注〗葭萌，即晋寿之地。〖按〗玝，音午。〕</font>班以未葬，不忍遣，推心待之，无所疑间，遣玝出屯于涪。<font color="#1B5969">〔〖胡三省注〗涪，音浮。〕</font>冬，十月，癸亥朔，越因班夜哭，弑之于殡宫，<font color="#1B5969">〔〖胡三省注〗卒如李骧之言。菆涂曰殡；将迁葬，以宾遇之也。〕</font>并杀班兄领军将军都；矫太后任氏令，罪状班而废之。<br>
			<br>
			　　初，期母冉氏贱，任氏母养之。期多才艺，有令名。及班死，众欲立越，越奉期而立之。甲子，期即皇帝位。<font color="#1B5969">〔〖胡三省注〗期，字世运，雄第四子也。〕</font>谥班曰戾太子。以越为相国，封建宁王，加大将军寿大都督，徙封汉王；皆录尚书事。以兄霸为中领军、镇南大将军；弟保为镇西大将军、汶山太守；<font color="#1B5969">〔〖胡三省注〗汶，读曰岷。〖按〗《正韵》弥邻切，音珉，与岷通，汶江也。〕</font>从兄始为征东大将军，代越镇江阳。<font color="#1B5969">〔〖胡三省注〗据载记：始，特之长子，于期为伯父，于寿为从兄。〕</font>丙寅，葬雄于安都陵，谥曰武皇帝，庙号太宗。<br>
			<br>
			　　<font color="#1B5969">【译文】<br>
			<br>
			　　秋季，八月，王济返回辽东，成帝下诏派侍御史王齐祭奠辽东公慕容廆，又派谒者徐孟册封慕容皝为镇军大将军、平州刺史、大单于、辽东公、持节、都督，秉承皇帝旨意封官拜爵，与慕容廆旧例完全相同。舟船行至马石津，都被慕容仁扣留。<br>
			<br>
			　　九月，戊寅（初八），卫将军、江陵穆公陆晔去世。<br>
			<br>
			　　成汉主李雄的儿子、车骑将军李越驻屯江阳，回到成都奔父丧。他认为太子李班不是李雄亲生，心中不服，和兄弟、安东将军李期阴谋作乱。李班的兄弟李玝劝李班遣送李越回江阳，让李期出任梁州刺史，镇守葭萌。但李班因为父亲未安葬，不忍心遣返，推心置腹地对待他们，没有任何猜忌和疏远，让李玝离开成都，驻屯于涪。冬季，十月，癸亥朔（疑误），李越乘李班夜间哭吊，将他杀死在殡宫，同时杀死李班的兄长、领军将军李都。矫称太后任氏的诏令，罗列李班的罪状，因而废黜其位。<br>
			<br>
			　　当初，李期的生母冉氏身份低贱，认任氏为养母，由任氏抚养。李期多才多艺，有好名声。李班死后，众人打算立李越为国主，李越推奉李期，立他为国主。甲子（二十四日），李期即帝位。为李班赐谥号为戾太子。李期任命李越为相国，封建宁王，授予大将军李寿大都督，改封汉王，都录尚书事。又任兄长李霸为中领军、镇南大将军；兄弟李保任镇西大将军、汶山太守；堂兄李始任征东大将军，代替李越镇守江阳。丙寅（二十六日），将李雄安葬在安都陵，谥号武皇帝，庙号太宗。<br>
			<br>
			　　【原文】</font><br>
			<br>
			　　始欲与寿共攻期，寿不敢发。始怒，反谮寿于期，请杀之。期欲籍寿以讨李玝，故不许，遣寿将兵向涪。寿先遣使告玝以去就利害，开其去路，玝遂来奔。诏以王玝为巴郡太守。期以寿为梁州刺史，屯涪。<font color="#1B5969">〔〖胡三省注〗为李寿自涪举兵废李期张本。〕</font><br>
			<br>
			　　赵主弘自赍玺绶诣魏宫，<font color="#1B5969">〔〖胡三省注〗石虎为魏王，其所居称魏宫。玺，斯氏翻。绶，音受。〕</font>请禅位于丞相虎。虎曰：“帝王大业，天下自当有议，何为自论此邪！”弘流涕还宫，谓太后程氏曰：“先帝种真无复遗矣！”于是尚书奏：“魏台请依唐、虞禅让故事。”<font color="#1B5969">〔〖胡三省注〗此赵朝尚书奏也。〕</font>虎曰：“弘愚暗，居丧无礼，不可以君万国，便当废之，何禅让也！”十一月，虎遣郭殷持节入宫，废弘为海阳王。弘安步就车，容色自若，谓群臣曰：“庸昧不堪纂承大统，夫复何言！”群臣莫不流涕，宫人恸哭。群臣诣魏台劝进，虎曰：“皇帝者盛德之号，非所敢当，且可称居摄赵天王。”<font color="#1B5969">〔〖胡三省注〗《考异》曰：三十国、晋春秋：“虎即位，改元永熙”；陈鸿《大统历》云：“石虎即位，改建平五年为延兴，明年改建武”。按：三十国、晋春秋不记弘改元延熙，虎之立，实延熙元年也，故误云永熙，弘既号延熙，虎安肯称永熙！陈鸿云：“虎改建平五年为延兴，即是夕踰年不改元也。”恐鸿说误。〕</font>幽弘及太后程氏、秦王宏、南阳王恢于崇训宫，寻皆杀之。<font color="#1B5969">〔〖胡三省注〗虎更太子宫曰崇训宫。弘时年二十一。〕</font><br>
			<br>
			　　西羌大都督姚弋仲称疾不驾，虎屡召之，乃至。正色谓虎曰：“弋仲常谓大王命世英雄，奈何把臂受托而返夺之邪？”虎曰：“吾岂乐此哉！顾海阳年少，恐不能了家事，故代之耳。”心虽不平，然察其诚实，亦不之罪。<br>
			<br>
			　　虎以夔安为侍中、太尉、守尚书令，郭殷为司空，韩晞为尚书左仆射，魏郡申钟为侍中，郎闿为光禄大夫，王波为中书令。文武封拜各有差。虎行如信都，复还襄国。<font color="#1B5969">〔〖胡三省注〗载记曰：虎谶文“天子当从东北来”，于是备法驾，行自信都而还，以应之。“天子当从东北来，”盖谓慕容氏将从辽、碣入中国也。秦始皇东游以厌天子气，初不能遏止汉高之兴。〕</font><br>
			<br>
			　　<font color="#1B5969">【译文】<br>
			<br>
			　　李始想和李寿共同攻击李期，李寿不敢发难，李始发怒，反而向李期诋谗李寿，请求杀掉他。李期想依靠李寿征讨李玝，所以不同意，派李寿率军向涪进发。李寿事先派遣使者向李玝剖析逃亡与归降之间的利害关系，并让开他离去的道路，李玝便投奔东晋。朝廷下诏任命他为巴郡太守。李期任李寿为梁州刺史，屯驻在涪。<br>
			<br>
			　　后赵国主石弘自己携带印玺到魏宫，请求将君位禅让给丞相石虎。石虎说：“帝王的大业，天下人自会有公议，为什么自己选择这样做呢！”石弘流着眼泪回宫，对太后程氏说：“先帝的骨肉真的不会再遗存了！”此时尚书奏议说：“魏王请您依照唐尧、虞舜的禅让旧例行事。”石虎说：“石弘愚昧昏暗，服丧无礼，不可以当万国之君，应当将他废黜，谈什么禅让！”十一月，石虎派郭殷持符节进宫，废黜石弘为海阳王。石弘缓步就车，神色从容，对群臣们说：“我庸碌愚昧不堪继承皇帝大统，还有什么可说的。”群臣人人流泪，宫女恸哭。群臣到魏宫进劝石虎即位。石虎说：“皇帝是美盛品德的称号，不是我敢承受的，暂且可以称作居摄赵天王。”石虎将石弘和太后程氏、秦王石宏、南阳王石恢幽禁在崇训宫，不久全数杀害。<br>
			<br>
			　　西羌大都督姚弋仲称病不来朝贺，石虎屡次相召，这才前来。姚弋仲表情端庄严肃地对石虎说：“我经常说大王是闻名于世的英雄，怎么握着手臂受托辅佐遗孤，反而夺人君位呢？”石虎说：“我哪里喜欢这样做！不过海阳王年少，恐怕不能治理家事，所以代替他罢了。”石虎心中虽然怨怒不平，但看姚弋仲为人诚恳实在，也不加罪于他。<br>
			<br>
			　　石虎任夔安为侍中、太尉、执掌尚书令，任郭殷为司空，韩晞为尚书左仆射，魏郡人申钟任侍中，郎闿为光禄大夫，王波任中书令。其余文武官员封爵拜官各有差等。石虎出行到信都，又返回襄国。<br>
			<br>
			　　【原文】</font><br>
			<br>
			　　慕容皝讨辽东，甲申，至襄平。辽东人王岌密信请降。师进，入城，翟楷、庞鉴单骑走，居就、新昌等县皆降。<font color="#1B5969">〔〖胡三省注〗居就、新昌，皆属辽东郡。〕</font>皝欲悉坑辽东民，高诩谏曰：“辽东之叛，实非本图，直畏仁凶威，不得不从。今元恶犹存，<font color="#1B5969">〔〖胡三省注〗元恶，谓仁也。〖按〗即慕容仁。〕</font>始克此城，遽加夷灭，则未下之城，无归善之路矣。”皝乃止。分徙辽东大姓于棘城。以杜群为辽东相，安辑遗民。<br>
			<br>
			　　十二月，赵徐州从事兰陵朱纵斩刺史郭祥，以彭城来降，赵将王朗攻之，纵奔淮南。<br>
			<br>
			　　慕容仁遣兵袭新昌，督护新兴王&#14178;击走之，遂徙新昌入襄平。<font color="#1B5969">〔〖胡三省注〗辽东治襄平。徙新昌吏民入襄平，所以杜仁窥觎掩袭之心。&#14178;，于矩翻。〕</font><br>
			<br>
			　　<font color="#1B5969">【译文】<br>
			<br>
			　　慕容皝讨伐辽东，甲申（十五日），到达襄平。辽东人王岌秘密派使者请降。军队进发，进入辽东城，翟楷、庞鉴单骑逃跑，居就、新昌等县全都归降。慕容皝想尽数坑杀辽东居民，高诩劝谏说：“辽东的背叛，其实不是他们的本意，只不过畏惧慕容仁的凶戾横威，不得不听从。如今首恶还活着，刚刚攻克此城，便急于诛灭民众，那么未被攻克的城池，就没有归顺从良的道路了。”慕容皝这才罢休。于是分批迁徙辽东的豪门大姓到棘城，任命杜群为辽东相，安抚余留的民众。<br>
			<br>
			　　十二月，后赵徐州从事兰陵人朱纵杀刺史郭祥，献彭城降晋。后赵将领王朗进攻朱纵，朱纵逃奔淮南。<br>
			<br>
			　　慕容仁派兵攻击新昌，督护、新兴人王&#14178;将他击退，于是将新昌的士民迁徙到襄平。<br>
			<br>
			　　【原文】</font><br>
			<br>
			　　<b>晋显宗成皇帝　咸康元年（乙未　公元335年）</b><br>
			<br>
			　　春，正月，庚午朔，帝加元服。<font color="#1B5969">〔〖胡三省注〗沈约《礼志》曰：古者无天子冠礼，故筮日、筮宾、冠于阼，以著代醮于客位，三加弥尊，皆士礼耳。汉顺帝冠，兼用曹褒新礼。褒新礼今不存。《礼仪志》又云：乘舆初加缁布进贤，次篾弁、武弁，次通天，皆于高庙。江左诸帝将冠，金石宿设，百僚陪位，又豫于殿上铺大床，御府令奉冕帻、簪导、衮服以授侍中、常侍，太尉加帻，太保加冕。将加冕，太尉跪读祝文曰：“令月吉日，始加元服。皇帝穆穆，思弘衮职。钦若昊天，六合是式。率遵祖考，永永无极。眉寿无期，介兹景福。”加冕讫，侍中系玄紞，侍中脱绛纱服，加衮服。冠事毕，太保率群臣奉觞上寿，王以下三称万岁乃退。郑樵曰：用魏仪一加，既加元服，拜于太庙。〕</font>大赦，改元。<br>
			<br>
			　　成、赵皆大赦，成改元玉恒，赵改元建武。<br>
			<br>
			　　成主期立皇后阎氏，以卫将军尹奉为右丞相，骠骑将军、尚书令王瓌为司徒。<br>
			<br>
			　　赵王虎命太子邃省可尚书奏事，唯祀郊庙、选牧守、征伐、刑杀乃亲之。虎好治宫室，鹳雀台崩，<font color="#1B5969">〔〖胡三省注〗鹳雀台，在邺，即魏武所起铜雀台。好，呼到翻。〕</font>杀典匠少府任汪；<font color="#1B5969">〔〖胡三省注〗典匠少府，即汉将作大匠之职也。少，诗照翻。任，音壬。〕</font>复使修之，倍于其旧。邃保母刘芝封宜城君，关预朝权，受纳贿赂，求仕进者多出其门。<br>
			<br>
			　　慕容皝置左、右司马，以司马韩矫、军祭酒封弈为之。<br>
			<br>
			　　<font color="#1B5969">【译文】<br>
			<br>
			　　<b>晋成帝咸康元年（乙未　公元335年）</b><br>
			<br>
			　　春季，正月，庚午朔（初一），成帝加冠，大赦天下，改年号咸康。<br>
			<br>
			　　成汉、后赵都在境内实行大赦，成汉改年号为玉恒，后赵改年号为建武。<br>
			<br>
			　　成汉国主李期册立皇后阎氏，任卫将军尹奉为右丞相，任命骠骑将军、尚书令王瓌为司徒。<br>
			<br>
			　　后赵王石虎令太子石邃省视、决断尚书奏事，只有祭祀郊庙、选任地方官员、征伐、刑杀方面的奏事才亲自审议。石虎爱营建宫室，鹳雀台崩圮，便杀死典匠少府任汪，又让人重修，规模比原先扩大一倍。封石邃的保姆刘芝为宜城君，干预朝政，接受贿赂，谋求任官，晋升的人大多出入其门。<br>
			<br>
			　　慕容皝设置左、右司马，分别让司马韩矫、军祭酒封奕出任。<br>
			<br>
			　　【原文】</font><br>
			<br>
			　　司徒导以赢疾，不堪朝会，三月，乙酉，帝幸其府，与群臣宴于内室，拜导并拜其妻曹氏。侍中孔坦密表切谏，以为帝初加元服，动宜顾礼，帝从之。坦又以帝委政于导，从容言曰：“陛下春秋已长，圣敬日跻，<font color="#1B5969">〔〖胡三省注〗日跻，犹日进也。〕</font>宜博纳朝臣，谘诹善道。”导闻而恶之，出坦为廷尉。坦不得意，以疾去职。<br>
			<br>
			　　丹阳尹桓景，为人谄巧，导亲爱之。会荧惑守南斗经旬，<font color="#1B5969">〔〖胡三省注〗晋《天文志》：南斗六星，天庙也，丞相、太宰之位。〕</font>导谓领军将军陶回曰：“斗，扬州之分，<font color="#1B5969">〔〖胡三省注〗《天文志》：斗、牛、女，扬州；九江入斗一度，丹阳入斗十六度分，扶问翻。〕</font>吾当逊位以厌天谴。”<font color="#1B5969">〔〖胡三省注〗厌，一叶翻。〕</font>回曰：“公以明德作辅，而与桓景造膝，使荧惑何以退舍！”导深愧之。<br>
			<br>
			　　导辟太原王濛为掾，王述为中兵属。<font color="#1B5969">〔〖胡三省注〗晋公府诸曹，有参军，有掾，有属。〕</font>述，昶之曾孙也。<font color="#1B5969">〔〖胡三省注〗王昶，仕魏镇荆州，以功名自见。昶，丑两翻。〕</font>濛不修小廉，而以清约见称，与沛国刘惔齐名，友善。惔常称濛性至通而自然有节。濛曰：“刘君知我，胜我自知。”当时称风流者，以惔、濛为首。述性沈静，每坐客辩论蜂起，而述处之恬如也。<font color="#1B5969">〔〖胡三省注〗沈，持林翻。坐，徂臥翻。處，昌呂翻。〕</font>年三十，尚未知名，人谓之痴。导以门地辟之。既见，唯问在东米价，<font color="#1B5969">〔〖胡三省注〗述盖自东吴至建康。〕</font>述张目不答。导曰：“王掾不痴，人何言痴也！”尝见导每发言，一坐莫不赞美，述正色曰：“人非尧、舜，何得每事尽善！”导改容谢之。<br>
			<br>
			　　<font color="#1B5969">【译文】<br>
			<br>
			　　司徒王导因为身患手足麻木之病，不能参与朝会。三月，乙酉（十七日），成帝驾临他的宅府，和群臣在内府宴饮，向王导及妻子曹氏行拜礼。侍中孔坦私下写表文恳切劝谏，认为元帝刚刚加冠，举动应当遵从礼仪，成帝应从。孔坦又因为成帝将朝政委付王导，缓缓进言说：“陛下年龄渐大，聪明、端肃每日俱进，应当广泛听取群臣的意见，征询正确美好的办法。”王导听说后憎恶孔坦，调出孔坦任廷尉。孔坦不得志，称病辞职。<br>
			<br>
			　　丹阳尹桓景，为人谄谀巧佞，王导亲近宠爱他。适逢火星在南斗六星位滞留十余天，王导对领军将军陶回说：“南斗是扬州的分野，我将退位来安定上天的谴责。”陶回说：“您凭仗显明的道德出任辅佐，却与桓景抵膝亲近，怎么能使火星退归正位！”王导对此深感惭愧。<br>
			<br>
			　　王导征召太原人王濛为僚属，王述为中兵属。王述即王昶的曾孙。王濛不修小节，而以清静简约著称。与沛国刘惔齐名，关系友善。刘惔经常说王濛性情至为通达，自然而有节操。王濛说：“刘君对我的了解，胜过我对自己的认识。”当时被称为风流雅士的，以刘惔、王濛为首。王述性格沉称安静，每当坐客们争相辩驳论理，王述却安然处之。王述三十岁，尚未出名，大家说他痴呆。王导因为他的门第而征召他。见面以后，王导只问他在东方时米价，王述睁大眼睛不回答。王导说：“王述并不痴呆，人们为何说他痴呆！”王述曾经见到只要王导一说话，满座人无不赞美，于是表情严肃地说：“人不是尧、舜，哪能每件事都是对的！”王导改以严肃的脸色向他道谢。<br>
			<br>
			　　【原文】</font><br>
			<br>
			　　赵王虎南游，临江而还。<font color="#1B5969">〔〖胡三省注〗还，从宣翻，又如字。〕</font>有游骑十余至历阳，历阳太守袁耽表上之，不言骑多少。朝廷震惧，司徒导请出讨之。夏，四月，加导大司马、假黄钺、都督征讨诸军事。癸丑，帝观兵广莫门，<font color="#1B5969">〔〖胡三省注〗广莫门，建康城北门也。〕</font>分命诸将救历阳及戍慈湖、牛渚、芜湖；司空郗鉴使广陵相陈光将兵入卫京师。俄闻赵骑至少，又已去，戊午，解严，王导解大司马。袁耽坐轻妄免官。<br>
			<br>
			　　赵征虏将军石遇攻桓宣于襄阳，不克。<br>
			<br>
			　　大旱，会稽余姚米斗五百。<br>
			<br>
			　　秋，七月，慕容皝立子雋为世子。<br>
			<br>
			　　<font color="#1B5969">【译文】<br>
			<br>
			　　后赵王石虎去南方游巡，到达长江才返回。手下的游动骑兵十多人到达历阳，历阳太守袁耽上表奏上，没说骑兵的数量。朝廷震动恐惧，司徒王导请求出兵征讨。夏季，四月，授予王导大司马、假黄钺、都督征讨诸军事。癸丑（十六日），成帝到广莫门检阅军队，分别命令众将领救援历阳，以及戍守慈湖、牛渚、芜湖。司空郗鉴让广陵相陈光领兵进入京城护卫。不久听说赵国骑兵数量极少，又已经离去，戊午（二十一日），解除军队的戒备状态，王导卸除大司马职，袁耽坐罪轻妄不察被免官。<br>
			<br>
			　　后赵征虏将军石遇进攻驻守襄阳的桓宣，不能取胜。<br>
			<br>
			　　晋发生严重旱灾，会稽郡的余姚每斗米价格五百钱。<br>
			<br>
			　　秋季，七月，慕容皝立儿子慕容雋为世子。<br>
			<br>
			　　【原文】</font><br>
			<br>
			　　九月，赵王虎迁都于邺，<font color="#1B5969">〔〖胡三省注〗赵王勒定都襄国，虎迁于邺。〕</font>大赦。<br>
			<br>
			　　初，赵主勒以天竺僧佛图澄豫言成败，数有验，敬事之。及虎即位，奉之尤谨，衣以绫锦，乘以雕辇。<font color="#1B5969">〔〖胡三省注〗彫辇，彫镂以为饰。数，所角翻。衣，于既翻。〕</font>朝会之日，太子、诸公扶翼上殿，主者唱“大和尚”，<font color="#1B5969">〔〖胡三省注〗主者，谓掌巿仪者也。〕</font>众坐皆起。使司空李农旦夕问起居，太子、诸公五日一朝。<font color="#1B5969">〔〖胡三省注〗诸公，虎诸也；虎称天王，降诸子封王者爵为公。〕</font>国人化之，率多事佛。澄之所在，无敢向其方面涕唾者。争造寺庙，削发出家。虎以其真伪杂糅，或避赋役为奸宄，<font color="#1B5969">〔〖胡三省注〗宄，音轨。〕</font>乃下诏问中书曰：“佛，国家所奉。里闾小人无爵秩者，应事佛不？”<font color="#1B5969">〔〖胡三省注〗不，读曰否。〕</font>著作郎王度等<font color="#1B5969">〔〖胡三省注〗晋《职官志》曰：著作郎，周左史之任也。汉东京，图籍在东观，有其名，尚未有官。魏明帝太和中，诏置著作郎，于此始有其官，隶中书省。及晋受命，制曰：“著作旧属中书，而祕书既典文籍，今改中书省著作为祕书著作。”于是改隶祕书省；自后别置省，而犹隶祕书。〕</font>议曰：“王者祭祀，典礼具存。佛，外国之神，非天子诸华所应祠奉。汉氏初传其道，<font color="#1B5969">〔〖胡三省注〗事见四十五卷汉明帝永平八年。〕</font>唯听西域人立寺都邑以奉之，<font color="#1B5969">〔〖胡三省注〗汉人初谓官府为寺。后汉自西域白马驼经来，初止于鸿胪寺，遂取寺名，创置白马寺。〕</font>汉人皆不得出家；魏世亦然。今宜禁公卿以下毋得诣寺烧香、礼拜；其赵人为沙门者，皆返初服。”<font color="#1B5969">〔〖胡三省注〗谓使还服华人之服。〕</font>虎诏曰：“朕生自边鄙，忝君诸夏，至于飨祀，应从本俗。其夷、赵百姓乐事佛者，特听之。”<br>
			<br>
			　　赵章武王斌帅精骑二万并秦、雍二州兵以讨薄句大，平之。<font color="#1B5969">〔〖胡三省注〗去年斌等为薄句大所败。斌，音彬。帅，读曰率。骑，奇寄翻。雍，于用翻。句，音钩。〕</font><br>
			<br>
			　　成太子班之舅罗演，与汉王相天水上官澹<font color="#1B5969">〔〖胡三省注〗李寿封汉王。相，息亮翻。澹，徒览翻。〕</font>谋杀成主期，立班子。事觉，期杀演、澹及班母罗氏。<br>
			<br>
			　　期自以得志，轻诸旧臣，信任尚书令景骞、尚书姚华、田褒、中常侍许涪等，刑赏大政，皆决于数人，希复关公卿。褒无它才，尝劝成主雄立期为太子，故有宠。由是纪纲隳紊，雄业始衰。<br>
			<br>
			　　<font color="#1B5969">【译文】<br>
			<br>
			　　九月，赵王石虎迁都于邺，实行大赦。<br>
			<br>
			　　当初，后赵国主石勒因为天竺僧人佛图澄预先陈言事情的成败，多次得到验证，恭敬地侍奉他。石虎即位后，侍奉他更为恭谨，让他穿绫锦，乘雕辇。到朝会的日子，太子、各位公卿扶持上殿，掌管朝仪的人唱名说：“大和尚”，满座都起身。石虎让司空李农早晚问候佛图澄的起居，太子、公卿每五天朝见他一次。国内人受此影响，大多崇尚佛教，佛图澄所在之处，无人敢朝着那个方面吐口水。大家争着建造寺庙，削发出家。石虎因为拜佛出家的人真伪杂混，有的借此躲避赋税和徭役，干不法的勾当，于是下诏书问中书说：“佛教是国家所尊奉的，里闾平民百姓没有官爵的人，是否应当事佛？”著作郎王度等人评议说：“君王的祭祀，有典制礼仪可供遵循。佛是外国的神灵，不是天子和各华夏民族所应祠奉的。汉朝佛教开始传入，当时只是允许西域人在都邑建立寺庙来祠奉，汉人都不让出家，魏朝也是这样。现在应当禁止公卿以下的人等，不让他们到寺庙烧香、拜佛；凡赵国人当和尚的，都恢复原先的服饰。”石虎下诏说：“朕出生在边鄙之地，愧为华夏民族的君上，至于祭祀，应当遵从本来的习俗。凡夷族、赵国百姓乐意尊崇佛教的，特别听任其便。”<br>
			<br>
			　　后赵章武王石斌率精锐骑兵二万人，连同秦州、雍州的士兵讨伐薄句大，平定了他们。<br>
			<br>
			　　成汉太子李班的舅父罗演和汉王相、天水人上官澹图谋杀死成汉国主李期，立李班的儿子为王。事情败露，李期杀死罗演、上官澹及李班生母罗氏。<br>
			<br>
			　　李期自以为志得意满，轻视各位旧臣，听信重用尚书令景骞、尚书姚华、田褒、中常侍许涪等人，刑罚赏赐之类的重大政事，都由这几个人决断，很少再向公卿咨询。田褒没有别的才能，曾经劝说成汉主李雄册立李期为太子，所以得宠。由此朝廷的法度毁圮紊乱，李雄创下的基业开始衰败。<br>
			<br>
			　　【原文】</font><br>
			<br>
			　　冬，十月，乙未朔，日有食之。<br>
			<br>
			　　慕容仁遣王齐等南还。<font color="#1B5969">〔〖胡三省注〗去年齐等为慕容仁所留。〕</font>齐等自海道趣棘城，齐遇风不至。十二月，徐孟等至棘城，慕容皝始受朝命。<br>
			<br>
			　　段氏、宇文氏各遣使诣慕容仁，馆于平郭城外。皝帐下督张英将百余骑间道潜行掩击之，斩宇文氏使十余人，生擒段氏使以归。<br>
			<br>
			　　是岁，明帝母建安君荀氏卒。荀氏在禁中，尊重同于太后；诏赠豫章郡君。<font color="#1B5969">〔〖胡三省注〗荀氏，元帝宫人也，生明帝。自以位卑，每怀怨望，为帝所谴，渐见疏薄。及明帝即位，封建安君，别立第宅。太宁元年，迎还台内，供奉隆厚。及帝立，尊重同于太后。〕</font><br>
			<br>
			　　<font color="#1B5969">【译文】<br>
			<br>
			　　冬季，十月，乙未朔（初一），出现日食。<br>
			<br>
			　　慕容仁遣送王齐等人归返南方。王齐等人从海路开赴棘城，王齐乘坐的船遇上海风，未能到达。十二月，徐孟等人到达棘城，慕容皝开始接受朝廷的任命。<br>
			<br>
			　　段氏、宇文氏各自派遣使者拜见慕容仁，下榻于平郭城外。慕容皝的帐下督张英领着一百多骑兵由小道偷偷前往突然袭击他们，斩杀宇文氏的使节十多人，活捉段氏使者返回。<br>
			<br>
			　　这年，明帝母亲建安君荀氏死。荀氏在宫禁中，受到的尊重如同太后；成帝下诏赐赠名号为豫章郡君。<br>
			<br>
			　　【原文】</font><br>
			<br>
			　　代王翳槐以贺兰蔼头不恭，<font color="#1B5969">〔〖胡三省注〗蔼头，翳槐舅，有拥护之功，事见九十三卷咸和二年。至四年，逐纥那，立翳槐。又贺兰部也，挟亲恃功，所以不恭。〕</font>将召而戮之，诸部皆叛。代王纥那自宇文部入，诸部复奉之。<font color="#1B5969">〔〖胡三省注〗纥那出奔见上卷咸和四年。〕</font>翳槐奔邺，赵人厚遇之。<br>
			<br>
			　　初，张轨及二子寔、茂，虽保据河右，而军旅之事无岁无之。及张骏嗣位，境内渐平。骏勤修庶政，总御文武，咸得其用，民富兵强，远近称之，以为贤君。骏遣将杨宣伐龟兹、鄯善，于是西域诸国焉耆、于阗之属，皆诣姑臧朝贡。<font color="#1B5969">〔〖胡三省注〗龟兹，音兵慈。鄯，上扇翻。窴，徒贤翻，又徒见翻。〕</font>骏于姑臧南作五殿，<font color="#1B5969">〔〖胡三省注〗骏起谦光殿，四面各起一殿：东曰宜阳青殿，以春三月居之；南曰朱阳赤殿，夏三月居之；西曰政刑白殿，秋三月居之；北曰玄武黑殿，冬三月居之。章服器物，皆依方色。〕</font>官属皆称臣。<br>
			<br>
			　　骏有兼秦、雍之志，遣参军麹护上疏，以为：“勒、雄既死，虎、期继逆，兆庶离主，渐冉经世；先老消落，后生不识，慕恋之心，日远日忘。乞敕司空鉴、征西亮等泛舟江、沔，首尾齐举。”<font color="#1B5969">〔〖胡三省注〗郗鉴时镇京口，庾亮时镇武昌。沔，弥兗翻。〕</font><br>
			<br>
			　　<font color="#1B5969">【译文】<br>
			<br>
			　　代王拓跋翳槐因为贺兰蔼头对己不恭，准备召他前来，加以杀害，各部落全都反叛。代王拓跋纥那由宇文部入境，各部落又重新尊奉他为王。拓跋翳槐逃奔到邺，后赵人隆礼相待。<br>
			<br>
			　　当初，张轨及两个儿子张寔、张茂虽然据守河右，但每年都有战事。至张骏继位，境内渐渐平定。张骏辛勤治理各种政事，总领文武官员，让他们各得其用，民富兵强，远近之人都称他为贤君。张骏派部将杨宣攻伐龟兹、鄯善，于是西域各国如焉耆，于阗之类，都赴姑臧朝贡。张骏在姑臧城南建造五座宫殿，官属都自称为臣。<br>
			<br>
			　　张骏有兼并秦州、雍州的志向，派参军麴护向东晋上疏，认为：“石勒、李雄死后，石虎、李期继承叛逆，万民离开了君主，逐渐经过了一代人。先生老辈衰老死亡，后生小辈不知旧事，仰慕思恋之心，一天天疏远、一天天淡忘。乞请敕令司空郗鉴、征西将军庾亮等泛舟于长江、沔水，与我互相呼应，同时发动。”<br>
			<br>
			　　【原文】</font><br>
			<br>
			　　<b>晋显宗成皇帝　咸康二年（丙申　公元336年）</b><br>
			<br>
			　　春，正月，辛巳，彗星见于奎、娄。<font color="#1B5969">〔〖胡三省注〗西方奎十六星，天之武库也，主以兵禁暴，又主沟渎。娄三星，为天狱，主苑牧牺牲，供给郊祀。奎、娄、冑，鲁、徐州分。〕</font><br>
			<br>
			　　慕容皝将讨慕容仁，司马高诩曰：“仁叛弃君亲，民神共怒；前此海未尝冻，自仁反以来，连年冻者三矣。且仁专备陆道，天其或者欲使吾乘海冰以袭之也。”皝从之。群僚皆言涉冰危事，不若从陆道。皝曰：“吾计已决，敢沮者斩！”<br>
			<br>
			　　壬午，皝帅其弟、军师将军评等自昌黎东，践冰而进，<font color="#1B5969">〔〖胡三省注〗皝，呼广翻。帅，读曰率；下同。〕</font>凡三百余里。至历林口，<font color="#1B5969">〔〖胡三省注〗历林口，海浦之口。〕</font>舍辎重，轻兵趣平郭。去城七里，候骑以告仁，仁狼狈出战。张英之俘二使也，<font color="#1B5969">〔〖胡三省注〗事见上年。〕</font>仁恨不穷追；及皝至，仁以为皝复遣偏师轻出寇抄，不知皝自来，谓左右曰：“今兹当不使其匹马得返矣！”乙未，仁悉众陈于城之西北。慕容军帅所部降于皝，仁众沮动；皝从而纵击，大破之。仁走，其帐下皆叛，遂擒之。皝先为斩其帐下之叛者，然后赐仁死。丁衡、游毅、孙机等，皆仁所信用也，皝执而斩之；王冰自杀。慕容幼、慕容稚、佟寿、郭充、翟楷、庞鉴，皆东走，幼中道而还；皝兵追及楷、鉴，斩之；寿、充奔高丽。自余吏民为仁所诖误者，皝皆赦之。封高诩为汝阳侯。<br>
			<br>
			　　<font color="#1B5969">【译文】<br>
			<br>
			　　<b>晋成帝咸康二年（丙申　公元336年）</b><br>
			<br>
			　　春季，正月，辛巳（十八日），奎宿、娄宿一带出现慧星。<br>
			<br>
			　　慕容皝准备讨伐慕容仁，司马高诩说：“慕容仁背叛和抛弃君主亲人，神灵和士民共同恨怒，此前海水从未冻冰，自从慕容仁反叛以来，连续结冻已经三年了。况且慕容仁专门防备陆路，上天大概是想让我们乘海结冰时去袭击他吧。”慕容皝听从了他的意见。众僚佐都说由冰上过海是危险的事，不如改走陆路。慕容皝说：“我计议已定，敢阻拦的人斩首！”<br>
			<br>
			　　壬午年（十九日），慕容皝率领其弟、军师将军慕容评等从昌黎东行踏冰前进，共三百多里。到历林口，舍弃辎重，轻兵赶赴平郭。离城七里，侦察骑兵告知慕容仁，慕容仁勉强迎战。张英掳获段氏、宇文氏使者的时候，慕容仁怨恨自己没有穷追不舍；等到慕容皝前来时，慕容仁以为慕容皝又派遣一小部分军队轻装出发侵扰劫掠，不知道慕容皝亲自前来，对左右侍从说：“这回应当让他们连一匹马都回不去！”乙未（疑误），慕容仁倾其士众在城西北结阵，慕容军率其所部归降慕容皝，慕容仁的兵众气馁骚动，慕容皝乘机纵兵攻袭，重创敌军。慕容仁逃跑，其军中吏众全部反叛，于是被擒获。慕容皝先为他斩杀了军中反叛的人，然后赐慕容仁死。丁衡、游毅、孙机等人，都是慕容仁所信任重用的，被慕容皝执获斩首，王冰自杀。慕容幼、慕容稚、佟寿、郭充、翟楷、庞鉴等人都向东逃亡，慕容幼中途返回。慕容皝的军队追上翟楷、庞鉴，将其斩首。佟寿、郭充逃奔高丽。其余被慕容仁贻误连累的吏民，慕容皝都予以赦免。封高诩为汝阳侯。<br>
			<br>
			　　【原文】</font><br>
			<br>
			　　二月，尚书仆射王彬卒。<br>
			<br>
			　　辛亥，帝临轩，遣使备六礼逆故当阳侯杜乂女陵阳为皇后，<font color="#1B5969">〔〖胡三省注〗婚有六礼：一曰纳采者，将为婚，必先媒通其言，乃后使人纳其采择之礼，用雁为贽，取其阴阳往来之义也；二曰问名者，问名以卜其吉凶也；三曰纳吉者，卜于庙得吉兆，复使往告婚姻之事也；四曰纳征，用玄纁，不用雁；五曰请期，由夫家卜得吉日，使人往告之；六曰亲迎，婿往女家，御轮三周，御者代之，婿自乘其车而先，以导妇归。〕</font>大赦；群臣毕贺。<br>
			<br>
			　　夏，六月，段辽遣中军将军李咏袭慕容皝。咏趣武兴，<font color="#1B5969">〔〖胡三省注〗武兴成，在令古东。〕</font>都尉张萌击擒之。辽别遣段兰将步骑数万屯柳城西回水，<font color="#1B5969">〔〖胡三省注〗“回水”，《载记》作“曲水”。《水经注》：阳乐水出上谷且居县，东北流，迳女祁县，世谓之横水，又谓之阳曲水。又濡河从塞外来，西北迳御夷镇城，又东北迳孤山南，又东南，水流回曲，谓之曲河镇。又据《载记》，曲水当在好城西北。将，即亮翻。骑，奇寄翻。〕</font>宇文逸豆归攻安晋以为兰声援。皝帅步骑五万向柳城，兰不战而遁。皝引兵北趣安晋，<font color="#1B5969">〔〖胡三省注〗咸安八年，皝筑安晋城。趣，七喻翻。〕</font>逸豆归弃辎重走；皝遣司马封弈帅轻骑追击，大破之。皝谓诸将曰：“二虏耻无功，必将复至，宜于柳城左右设伏以待之。”乃遣封弈帅骑数千伏于马兜山。七月，<font color="#1B5969">〔〖按〗光绪本误作“三月”，据另本改。〕</font>段辽果将数千骑来寇抄。弈纵击，大破之，斩其将荣伯保。<br>
			<br>
			　　前廷尉孔坦卒。<font color="#1B5969">〔〖胡三省注〗坦先以疾解廷尉，故曰前。〕</font>坦疾笃，庾冰省之，流涕。<font color="#1B5969">〔〖胡三省注〗省，悉景翻。〕</font>坦慨然曰：“大丈夫将终，不问以济国安民之术，乃为儿女子相泣邪！”冰深谢之。<br>
			<br>
			　　<font color="#1B5969">【译文】<br>
			<br>
			　　二月，尚书仆射王彬去世。<br>
			<br>
			　　辛亥（十九日），成帝驾临殿前，派使者按六礼的仪式迎接原当阳侯杜乂之女杜陵阳为皇后，大赦天下，群臣都来致贺。<br>
			<br>
			　　夏季，六月，段辽派将军李咏攻袭慕容皝。李咏赴武兴，被都尉张萌击败擒获。段辽另外派遣段兰率步、骑兵数万人驻屯在柳城以西的回水，宇文逸豆归进攻安晋，以此与段兰互为援助。慕容皝率步、骑兵五万人向柳城进发，段兰不战而逃。慕容皝领兵向北赶赴安晋，宇文逸豆归丢弃辎重逃跑。慕容皝派司马封奕率轻骑追袭，重创宇文逸豆归所部。慕容皝对众将领说：“这两个敌虏耻于战而无功，必定还会再来，应当在柳城附近设下埋伏等待他们。”于是派封奕率骑兵千人埋伏在马兜山。三月，<font color="#1B5969">〔〖按〗应为七月。〕</font>段辽果然带领几千骑兵前来侵扰劫掠，封奕出动骑兵攻击，大败敌军，段辽部将荣伯保被杀。<br>
			<br>
			　　前廷尉孔坦死。孔坦病重时，庾冰前往探视，为之流泪。孔坦慷慨地说：“大丈夫将死，不向他询问治国安民的办法，却像小儿女一样哭泣吗！”庾冰向他深深致歉。<br>
			<br>
			　　【原文】</font><br>
			<br>
			　　九月，慕容皝遣长史刘斌、兼郎中令辽东阳景送徐孟等还建康。<font color="#1B5969">〔〖胡三省注〗晋制，王国乃有郎中令。皝未为王而僭置是官。斌，音彬。〕</font><br>
			<br>
			　　冬，十月，广州刺史邓岳遣督护王随等击夜郎、兴古，皆克之；<font color="#1B5969">〔〖胡三省注〗怀帝永嘉五年，王逊分牂柯、朱提、建宁立夜郎郡。《太康地志》曰：蜀刘氏分建宁、牂柯立兴古郡。〕</font>加岳督宁州。<br>
			<br>
			　　成主期以从子尚书仆射武陵公载有俊才，忌之，诬以谋反，杀之。<br>
			<br>
			　　十一月，诏建威将军司马勋将兵安集汉中；成汉王寿击败之。寿遂置汉中守宰，戍南郑而还。<br>
			<br>
			　　索头郁鞠帅众三万降于赵，<font color="#1B5969">〔〖胡三省注〗索头，鲜卑种。言索头，以别于黑匿郁鞠；以其辫发故谓之索头。〕</font>赵拜郁鞠等十三人为亲赵王，散其部众于冀、青等六州。<br>
			<br>
			　　<font color="#1B5969">【译文】<br>
			<br>
			　　九月，慕容皝派长史刘斌、兼郎中令辽东人阳景护送徐孟等人返回建康。<br>
			<br>
			　　冬季，十月，广州刺史邓岳派督护王随等人进攻夜郎、兴古，都获胜。授予邓岳督察宁州。<br>
			<br>
			　　成汉国主李期因侄子尚书仆射武陵公李载才能俊逸出众，心中妒忌，便诬陷他谋反，将他杀害。<br>
			<br>
			　　十一月，朝廷诏令建威将军司马勋领兵安抚汉中，被成汉的汉王李寿击败。李寿随即设置汉中的守吏，在南郡安排好戍守力量，然后返回。<br>
			<br>
			　　索头部郁鞠率士众三万人归降后赵，后赵拜授郁鞠等十三人为亲赵王，遣散其部众到冀州、青州等六州之中。<br>
			<br>
			　　【原文】</font><br>
			<br>
			　　赵王虎作太武殿于襄国，作东、西宫于邺，<font color="#1B5969">〔〖胡三省注〗东宫，以居太子邃；西宫，虎自居之。〕</font>十二月，皆成。太武殿基高二丈八尺，纵六十五步，广七十五步，甃以文石。下穿伏室，<font color="#1B5969">〔〖胡三省注〗伏室，即窟室也。〕</font>置卫士五百人。以漆灌瓦，金珰，银楹，<font color="#1B5969">〔〖胡三省注〗司马相如《羽猎赋》：“华榱璧珰。”注云：璧珰，以玉为椽头，当即所谓璇题者也。《三辅黄图》注云：以璧饰瓦之当也。又琅珰，铎也，杜甫诗“风动金琅珰。”此金珰，盖以金饰瓦之珰也。楹，柱也。珰，音当。〕</font>珠帘，玉壁，穷极工巧。殿上施白玉床、流苏帐，为金莲华以冠帐顶。又作九殿于显阳殿后，选士民之女以实之，服珠玉、被绮縠者万余人。<font color="#1B5969">〔〖胡三省注〗被，皮义翻。〕</font>教宫人占星气、马步射。置女太史，及杂伎工巧，皆与外同。<font color="#1B5969">〔〖胡三省注〗与外同者，教宫人使执作如男子也。〕</font>以女骑千人为卤簿，<font color="#1B5969">〔〖胡三省注〗车驾法从次第曰卤簿。〕</font>皆著紫纶巾，<font color="#1B5969">〔〖胡三省注〗陆德明：纶，绳也，盖合丝为纶，其状如绳，染紫以织巾也。今镇江、金坛人能织线番罗，亦合丝为线以织之。〕</font>熟锦袴，金银镂带，五文织成鞾，<font color="#1B5969">〔〖胡三省注〗五文，五色成文也。《广雅》曰：天竺国出细织成。魏略曰：大秦国用水羊毛、木皮、野茧丝作织成，皆好。此以五采织成为跋也。〖按〗鞾，音义同靴。〕</font>执羽仪，<font color="#1B5969">〔〖胡三省注〗羽仪，氅眊之属。〕</font>鸣鼓吹，<font color="#1B5969">〔〖胡三省注〗鼓吹，军乐也。〕</font>游宴以自随。于是赵大旱，金一斤直粟二斗，百姓嗷然；而虎用兵不息，百役并兴。使牙门将张弥徙洛阳钟虡、九龙、翁仲、铜驼、飞廉于邺，<font color="#1B5969">〔〖胡三省注〗钟虡、九龙、翁仲、铜驼、飞廉，皆魏明帝所铸。虡，音巨。〕</font>载以四轮缠辋车，辙广四尺，深二尺。<font color="#1B5969">〔〖按〗辋，原书作“车岡”结构。〖胡三省注〗考之字书，无“车岡”字，当作“辋”，音罔，车輮也。辙，车轮所碾迹也。广，古旷翻。深，式禁翻。〕</font>一钟没于河，募浮没三百人<font color="#1B5969">〔〖胡三省注〗浮没，在水中能浮能没者。〕</font>入河，系以竹絙，<font color="#1B5969">〔〖胡三省注〗絙，大索也。〕</font>用牛百头，鹿栌引之，乃出，<font color="#1B5969">〔〖胡三省注〗鹿栌，形如汲水木，立两柱，横木贯柱，令圆滑可转，系絙于横木，绞而引之。栌，音卢。〕</font>造万斛之舟以济之。既至邺，虎大悦，为之赦二岁刑，赉百官谷帛，赐民爵一级。又用尚方令解飞之言，<font color="#1B5969">〔〖胡三省注〗解，姓也；飞，名也。解，户买翻。〕</font>于邺南投石于河，以作飞桥，功费数千万亿，桥竟不成，役夫饥甚，乃止。使令长帅民入山泽采橡及鱼以佐食，复为权豪所夺，民无所得。<br>
			<br>
			　　初，日南夷帅范稚，有奴曰范文，常随商贾往来中国；<font color="#1B5969">〔〖胡三省注〗贾，音古。〕</font>后至林邑，教林邑王范逸作城郭、宫室、器械，逸爱信之，<font color="#1B5969">〔〖胡三省注〗林邑国，本汉象林县，马援铸铜柱之处也。汉末，县功曹子区连，杀令，自立为王，子孙相承，其后无嗣，外孙范熊继立。逸，熊子也。〕</font>使为将。文遂谮逸诸子，或徙或逃。是岁，逸卒，文诈迎逸子于它国，置毒于椰酒而杀之，<font color="#1B5969">〔〖胡三省注〗椰木出交趾，高数十丈，叶背、面相似。《琼台志》曰：椰子无时而生，树似槟榔，叶如凤尾，实大如瓜，剖之，其中有酒，其皮可为饮器。《交州记》曰：椰子生南海，状如海椶；子大如椀，外有粗皮，如大腹子、豆寇之类，中有浆酒，饮之得醉。《尔雅翼》：椰木似槟榔，无枝条，高十余寻；叶在其末，如束蒲。实大如瓠，系在树头。实外有皮，如胡桃。核里有肤，白如雪，厚半寸，如猪膏，味美如胡桃。肤里有汁升余，清如水，美如蜜，饮之可以愈渴。核作饮器。椰，以嗟翻。〕</font>文自立为王。于是出兵攻大岐界、小岐界、式仆、徐狼、屈都、乾鲁、扶单等国，皆灭之，有众四五万，遣使奉表入贡。<br>
			<br>
			　　赵左校令成公段作庭燎于杠末，<font color="#1B5969">〔〖胡三省注〗《姓谱》：卫成公之后，为成公氏。余按春秋之时，鲁、晋皆有成公，岂独卫成公之后得专以为氏哉！杠，古双翻。〕</font>高十余丈，上盘置燎，<font color="#1B5969">〔〖胡三省注〗古之人君，昧旦视朝，故设庭燎。郑氏云：在地曰燎，执之日烛。又云：树之门外曰大烛，于内曰庭燎，皆是照众为明。今成公段悬盘于杠以置燎，创意为之，非有古法也。燎，力照翻；徐又力烧翻。〕</font>下盘置人，赵王虎试而悦之。<br>
			<br>
			　　<font color="#1B5969">【译文】<br>
			<br>
			　　后赵王石虎在襄国建造太武殿，又在邺营建东、西二宫，十二月，全部峻工。太武殿台基高二丈八尺，长六十五步，宽七十五步，用有纹理的石块砌成。殿基下挖掘地下宫室，安置卫士五百人。用漆涂饰屋瓦，用金子装饰瓦当，用银装饰楹柱，珠帘玉壁，巧夺天工。宫殿内安放白玉床，挂着流苏帐，造金莲花覆盖在帐顶。又在显阳殿后面建造九座宫殿，挑选士民的女儿安置在殿内，佩戴珠玉、身穿绫罗绸缎的有一万多人，教她们占星气，马上及马下的射术。又设置女太史，各种杂术、技巧，都与外边男子相同。石虎又让女骑兵一千人充当车驾的侍从，都戴着紫纶头巾，穿熟锦制作的裤子，用金银镂带，用五彩织成靴子，手执羽仪，鸣奏军乐，跟随自己游巡宴饮。此时后赵发生严重旱灾，金子一斤只能买粟二斗，百姓嗷嗷待哺，但石虎却用兵不止，各种徭役繁重。石虎让牙门张弥把洛阳的钟、九龙、翁仲、铜驼、飞廉搬运到邺，用四轮缠辋车运载，车辙间距四尺，深二尺。运载中有一口钟沉于黄河，为此招募三百名谙熟水性的人潜入黄河，用竹质的大绳捆扎，然后用一百头牛牵引起重滑车，这才把钟拉出水面，又建造可以载重万斛的大船运送。东西运到邺，石虎大为喜悦，为此赦免两年的刑罚，赐给百官谷物丝帛，民众赐爵位一级。石虎又采用尚方令解飞的意见，在邺的南面将石块抛入黄河，用以建造凌空架设的高桥，工程耗费几千万亿，桥最终没有建成，从事劳役的人饥饿难忍，这才停工。又让官吏带领民众上山入水，采橡实、捕鱼作为辅助食物，但又被权豪抢夺，民众毫无所得。<br>
			<br>
			　　当初，日南夷首领范稚，有个奴仆叫范文，经常跟随商贾来往中原，后来到了林邑，教林邑王范逸建造城郭、宫室、器械，范逸宠爱并信任他，任用他为将领。范文于是谮毁范逸的几个儿子，逼得他们有的迁徙，有的逃亡。这年，范逸死，范文诈称从别的国家迎接范逸的儿子们回来，在椰酒中下毒，把他们全都害死，范文自立为王。于是出兵进攻大岐界、小岐界、式仆、徐狼、屈都、乾鲁、扶单等国，将他们全数翦灭。范文拥有士众四五万，派遣使者奉上表到建康朝贡。<br>
			<br>
			　　后赵左校令成公段在杠竿末稍安装庭燎照明，高十多丈，上盘放置烛燎，下盘安置人，后赵王石虎试用后很喜欢。<br>
			<br>
			　　【原文】</font><br>
			<br>
			　　<b>晋显宗成皇帝　咸康三年（丁酉　公元337年）</b><br>
			<br>
			　　春，正月，庚辰，赵太保夔安等文武五百余人入上尊号，庭燎油灌下盘，死者二十余人；<font color="#1B5969">〔〖胡三省注〗《考异》曰：《载记》云“七人”，今从《三十国春秋》。〕</font>赵王虎恶之，腰斩成公段。辛巳，虎依殷、周之制，称大赵天王，即位于南郊，大赦。立其后郑氏为天王皇后，<font color="#1B5969">〔〖胡三省注〗古者称王，后称王后；称皇帝，后称皇后。未有天王皇后之称也。〕</font>太子邃为天王皇太子，<font color="#1B5969">〔〖胡三省注〗古之王者，其嫡长曰世子；秦、汉称皇帝，立皇太子；未有天王皇太子之称也。〕</font>诸子为王者皆降为郡公，宗室为王者降为县侯。百官封署各有差。<br>
			<br>
			　　国子祭酒袁瓌、太常冯怀，以江左寖安，请兴学校，帝从之。辛卯，立太学，征集生徒。而士大夫习尚老、庄，儒术终不振。瓌，涣之曾孙也。<font color="#1B5969">〔〖胡三省注〗汉末，刘备举袁涣茂才，后仕魏，行御史大夫事。〕</font><br>
			<br>
			　　三月，慕容皝于乙连城东筑好城以逼乙连，<font color="#1B5969">〔〖胡三省注〗乙连城，段国之东境也，在曲水之西。〕</font>留折冲将军兰勃守之。夏，四月，段辽以车数千两输乙连粟，兰勃击而取之。六月，辽又遣其从弟扬威将军屈云，将精骑夜袭皝子遵于兴国城，<font color="#1B5969">〔〖胡三省注〗兴国城，盖慕容氏所筑。从，才用翻。将，即亮翻。骑，奇寄翻。〕</font>遵击破之。<br>
			<br>
			　　初，北平阳裕事段疾陆眷及辽五世，<font color="#1B5969">〔〖胡三省注〗疾陆眷、涉复辰、末柸、牙、辽，凡五世。〕</font>皆见尊礼。辽数与皝相攻，裕谏曰：“‘亲仁善邻，国之宝也。’<font color="#1B5969">〔〖胡三省注〗《左传》陈五父之言。〕</font>况慕容氏与我世婚，迭为甥舅，<font color="#1B5969">〔〖胡三省注〗廆、皝皆娶于段氏，盖前此慕容氏亦女子段也。〕</font>皝有才德，而我与之构怨；战无虚月，百姓凋弊，利不补害，臣恐社稷之忧将由此始。愿两追前失，通好如初，以安国息民。”辽不从，出裕为北平相。<br>
			<br>
			　　<font color="#1B5969">【译文】<br>
			<br>
			　　<b>晋成帝咸康三年（丁酉　公元337年）</b><br>
			<br>
			　　春季，正月，庚辰（疑误），后赵太保夔安等文武官员五百多人进上皇帝尊号，上盘庭燎用油浇到下盘，死亡二十多人。后赵王石虎为此厌恶，腰斩成公段。辛巳（疑误），石虎依照商、周的制度，称大赵天王。在南郊即位，实行大赦。册立王后郑氏为天王皇后，立太子石邃为天王皇太子，儿子中本来称王的都降为郡公，宗室子弟中称王的降为县侯。百官封爵各有差等。<br>
			<br>
			　　国子祭酒袁瓌、太常冯怀因为江东逐渐安宁，请求兴建学校，成帝听从。辛卯（初四），建立太学，征招学生门徒。但士大夫习惯于崇尚老子、庄子，儒学始终不景气。袁瓌，即袁涣曾孙。<br>
			<br>
			　　三月，慕容皝在乙连成以东修筑好城，威逼乙连城，留下折冲将军兰勃驻守。夏季，四月，段辽使用数千辆车向乙连城运粮，遭兰勃袭击，粮食被夺。六月，段辽又派遣堂弟、扬威将军段屈云，率领精锐骑兵乘夜间偷袭在兴国城的慕容皝之子慕容遵，被慕容遵击败。<br>
			<br>
			　　当初，北平人阳裕侍奉由段疾陆眷至段辽共五代君主，都受到尊重和礼遇。段辽多次与慕容皝互相攻击，阳裕规谏说：“‘亲近仁厚，与邻友善，是国家之宝’。何况慕容氏与我们世代通婚，交相具有甥舅关系。慕容皝有才又有德，我们却与他结怨，战事每个月都有，百姓凋弊，所得的利益弥补不了遭到的伤害，我怕国家的忧虑将由此开始了。希望双方能追悔以往的过失，和好如初，以便使国家安定，百姓休养生息。”段辽不听，贬黜阳裕，出任北平相。<br>
			<br>
			　　【原文】</font><br>
			<br>
			　　赵太子邃素骁勇，赵王虎爱之，常谓群臣曰：“司马氏父子兄弟自相残灭，故使朕得至此；如朕有杀阿铁理否？”<font color="#1B5969">〔〖胡三省注〗阿铁，邃子小字也。阿，读从安入声。〕</font>既而邃骄淫残忍，好妆饰美姬，斩其首，洗血置盘上，与宾客传观之，又烹其肉共食之。河间公宣、乐安公韬皆有宠于虎，邃疾之如仇。虎荒耽酒色，喜怒无常。使邃省可尚书事，每有所关白，虎恚曰：“此小事，何足白也！”时或不闻，又恚曰：“何以不白！”<font color="#1B5969">〔〖胡三省注〗恚，于避翻，恨怒也。〕</font>诮责笞棰，月至再三。邃私谓中庶子李颜等曰：“官家难称，<font color="#1B5969">〔〖胡三省注〗称天子为官家，始见于此。西汉谓天子为县官，东汉谓天子为国家，故兼而称之。或曰：“五帝官天下，三王家天下，故兼称之。难称，尺证翻。〕</font>吾欲行冒顿之事，<font color="#1B5969">〔〖胡三省注〗事见十一卷汉高帝六年。冒，莫北翻。〕</font>卿从我乎？”颜等伏不敢对。秋，七月，邃称疾不视事，潜帅宫臣文武五百余骑饮于李颜别舍，因谓颜等曰：“我欲至冀州<font color="#1B5969">〔〖胡三省注〗冀州治信都。〕</font>杀河间公，有不从者斩！”行数里，骑皆逃散。颜叩头固谏，邃亦昏醉而归。其母郑氏闻之，私遣中人诮让邃；邃怒，杀之。佛图澄谓虎曰：“陛下不宜数往东宫。”虎将视邃疾，思澄言而还；既而瞋目大言曰：<font color="#1B5969">〔〖胡三省注〗瞋，七人翻。〕</font>“我为天下主，父子不相信乎！”乃命所亲信女尚书往察之。邃呼前与语，因抽剑击之。虎怒，收李颜等诘问，颜具言其状。杀颜等三十余人；幽邃于东宫，既而赦之，引见太武东堂；<font color="#1B5969">〔〖胡三省注〗《水经注》曰：魏武居邺为北宫，宫有文昌殿；石氏于故殿处起东、西太武二殿。见贤遍翻。〕</font>邃朝而不谢，俄顷即出。虎使谓之曰：“太子应朝中宫，岂可遽去！”邃径出，不顾。虎大怒，废邃为庶人。其夜，杀邃<font color="#1B5969">〔〖胡三省注〗《考异》曰：《燕书》文明纪云：“咸康四年四月，石虎至燕城下，会邺使至，太子邃在后恣酒，入宫杀害，石主大恐，狼狈引还。”又云：“初，帐下吴冑使邺还，说四月浴佛日，行像诣宫，石太子邃骑出迎像，往来驰骋，无有储君体。王曰：‘古者观威仪以定祸福，此子虎之副贰，而轻佻无礼，将不得其死然。’及石主东归，留邃监国，荒败内乱，以致诛戮。”按十六国、晋春秋，杀邃皆在咸康三年，燕书恐误。今从十六国、晋春秋。〕</font>及其妃张氏，并男女二十六人同埋于一棺；诛其宫臣支党二百余人；废郑后为东海太妃。立其子宣为天王皇太子，宣母杜昭仪为天王皇后。<br>
			<br>
			　　<font color="#1B5969">【译文】<br>
			<br>
			　　后赵太子石邃素来骁勇，后赵王石虎宠爱他。石虎经常对大臣们说：“司马氏父子兄弟自相残杀，所以朕得以有今天。而朕岂有杀石邃的道理呢！”后来，石邃骄淫残忍，喜欢将美丽的姬妾装饰打扮起来，然后斩下首级，洗去血污，盛放在盘子里，与宾客们互相传览，再烹煮姬妾身体上的肉共同品尝。河间公石宣、乐安公石韬都得到石虎的宠爱，石邃恨之如仇敌。石虎沉溺于酒色，喜怒无常。他让石邃省视决断尚书奏事，常常当石邃有事禀报时，石虎便不满地说：“这种小事，怎么值得禀报！”有时听不到石邃的禀报，又不满地说：“为什么不禀报！”于是对石邃谴责斥骂、鞭打杖击，一月之中多次发生。石邃私下对中庶子李颜等人说：“天子的心志难以满足，我想干汉冒顿那样的事情，你们跟我干吗？”李颜等人伏地不敢回答。秋季，七月，石邃称病不理政事，秘密带领宫内大臣、文武官员五百多人骑马到李颜的别宅饮酒，乘机对李颜等人说：“我想到冀州杀死河间公石宣，有胆敢不跟从的斩首！”出行数里后，众人都逃散。李颜跪地叩头，极力谏止，石邃也就昏昏欲醉地返回。石邃的母亲郑氏听说此事，私下派遣身边的人责问石邃。石邃发怒，杀死来人。佛图澄对石虎说：“陛下不宜经常去东宫。”石虎本来准备探视石邃的病情，想到佛图澄的话，便返回宫中。接着瞪大眼睛高声说：“我是天下人的君主，父子都不能互相信任吗！”于是让自己所亲近信任的女尚书前往察看。石邃喊她近前谈话，乘势拔剑刺击。石虎发怒，拘捕李颜等人诘问，李颜原原本本述说了原委，石虎便杀死李颜等三十多人，把石邃幽禁在东宫，不久又赦免其罪，在太武东堂召见他。石邃朝见时不谢罪，顷刻便离去。石虎让人对他说：“太子应召朝见皇后，怎么可以急遽离开！”石邃头也不回，径直出宫。石虎勃然大怒，废黜石邃为庶人。当夜，杀死石邃和妃子张氏，连同男女共二十六人合葬在一口棺材内，并诛杀石邃宫臣中的门党二百多人，废黜郑皇后为东海太妃。石虎立儿子石宣为天王皇太子，石宣的母亲杜昭仪被封为天王皇后。<br>
			<br>
			　　【原文】</font><br>
			<br>
			　　安定侯子光，自称佛太子，云从大秦国来，当王小秦国，聚众数千人于杜南山，<font color="#1B5969">〔〖胡三省注〗京兆杜陵县之南山也。〕</font>自称大黄帝，改元龙兴；石广讨斩之。<br>
			<br>
			　　九月，镇军左长史封弈等<font color="#1B5969">〔〖胡三省注〗帝拜皝镇军大将军，皝以奕为左长史。〕</font>劝慕容皝称燕王；皝从之。于是备置群司，以封弈为国相，韩寿为司马，裴开为奉常，阳骛为司隶，王&#14178;为太仆，李洪为大理，杜群为纳言令，宋该、刘睦、石琮为常伯，皇甫真、阳协为冗骑常侍，<font color="#1B5969">〔〖胡三省注〗纳言令，晋之尚书令；常伯，晋之侍中；冗骑常侍，晋之散骑常侍。〕</font>宋晃、平熙、张泓为将军，封裕为记室监。洪，臻之孙；<font color="#1B5969">〔〖胡三省注〗李臻见八十七卷怀帝永嘉三年。晃，奭之子也。宋奭见八十八卷愍帝建兴元年。〕</font>晃，奭之子也。冬，十月，丁卯，皝即燕王位，大赦。十一月，甲寅，追尊武宣公曰武宣王，<font color="#1B5969">〔〖胡三省注〗廆，谥武宣公。〕</font>夫人段氏曰武宣后；立夫人段氏为王后，世子雋为王太子，如魏武、晋文辅政故事。<br>
			<br>
			　　段辽数侵赵边，燕王皝遣扬烈将军宋回称藩于赵，乞师以讨辽，自请尽帅国中之众以会之，<font color="#1B5969">〔〖胡三省注〗帅，读曰率。〕</font>并以其弟宁远将军汗为质。<font color="#1B5969">〔〖胡三省注〗沈约志：宁远将军，晋江左置。盖始于此时。质，音致；下同。〕</font>赵王虎大悦，厚加慰答，辞其质，遣还，密期以明年。<font color="#1B5969">〔〖胡三省注〗为赵、燕攻段辽张本。〕</font><br>
			<br>
			　　是岁，赵将李穆纳拓跋翳槐于大宁，其故部落多归之。<font color="#1B5969">〔〖胡三省注〗元年翳槐奔赵。〕</font>代王纥那奔燕，国人复奉翳槐为代王，翳槐城盛乐而居之。<br>
			<br>
			　　仇池氐王杨毅族兄初，袭杀毅，并有其众，自立为仇池公，称臣于赵。<br>
			<br>
			　　<font color="#1B5969">【译文】<br>
			<br>
			　　安定人侯子光自称佛太子，说是从大秦国来，应当在小秦国称王，在杜南山中聚集了数千名士众，自称大黄帝，改年号龙兴。石广征讨并斩杀了他。<br>
			<br>
			　　九月，镇军左长史封奕等劝慕容皝称燕王，慕容皝听从了。于是设置各个官署，让封奕出任国相，韩寿任司马，裴开任奉常，阳骛任司隶，王&#14178;任太仆，李洪任大理，杜群任纳言令，宋亥、刘睦、石琮任常伯，皇甫真、阳协任冗骑常侍，宋晃、平熙、张泓为将军，封裕任记室监。李洪，即李臻的孙子；宋晃，即宋奭的儿子。冬季，十月，丁卯（十四日），慕容皝即前燕王位，实行大赦。十一月，甲寅（疑误），追尊武宣公慕容廆为武宣王，夫人段氏称为武宣后。又立自己的夫人段氏为王后，册立世子慕容雋为王太子，效仿魏武帝、晋文帝辅佐朝政之例。<br>
			<br>
			　　段辽多次侵扰后赵边境，燕王慕容皝派扬烈将军宋回向后赵称臣，乞请军队来讨伐段辽，自言将率领国内所有士众会同讨伐，并让自己的兄弟、宁远将军慕容汗到后赵当人质。后赵王石虎大为喜悦，盛情抚尉、酬答，谢绝慕容汗为人质，遣送他返回，与前燕王秘密约定明年会合。<br>
			<br>
			　　这年，后赵将领李穆安置拓跋翳槐回到大宁，拓跋翳槐原先领有的部落大多归从了他。代王拓跋纥那逃奔前燕国，国内人又尊奉拓跋翳槐为代王，在盛乐筑城居住。<br>
			<br>
			　　仇池氐王杨毅的同族之兄杨初，击杀杨毅，兼并杨毅部众，自立为仇池公，向后赵称臣。</font></p>
			<br>
			<br>
			<p align="center"><span style="font-size: 10pt">
			〔共294卷〕
			<a href="zizhitongjian_089.htm">89</a>
			<a href="zizhitongjian_090.htm">90</a>
			<a href="zizhitongjian_091.htm">91</a>
			<a href="zizhitongjian_092.htm">92</a>
			<a href="zizhitongjian_093.htm">93</a>
			<a href="zizhitongjian_094.htm">94</a>
			<font color="#3C3CFF"><b>95</b></font>
			<a href="zizhitongjian_096.htm">96</a>
			<a href="zizhitongjian_097.htm">97</a>
			<a href="zizhitongjian_098.htm">98</a>　<a href="zizhitongjian_094.htm">上一卷</a>
			<a href="zizhitongjian_096.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
