<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕 卷十三·汉纪五
　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;13&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕<a href="zizhitongjian_012.htm">上一卷</a>
			<a href="zizhitongjian_014.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷十三　汉纪五</span></b></p>  
			<p align="left" style="line-height: 150%">
			<br>
			&nbsp;<br>
			　　<b>● 汉纪五</b>　<font color="#1B5969">〔起阏逢摄提格，尽昭阳大渊献，凡十年。〕</font><br>
			<br>
			　　<b>◎ 汉高皇后</b><br>
			<br>
			　　<font color="#1B5969">〔〖胡三省注〗荀悦曰：讳“雉”之字曰“野鸡”。《索隐》曰：字娥姁。应劭曰：礼，妇人从夫谥，故称“高”也。师古曰：讳雉，故臣下讳雉也。姁，许于翻。〕</font><br>
			<br>
			　　<font color="#1B5969">【原文】</font><br>
			<br>
			　　<b>汉高皇后　元年（甲寅　公元前187年）</b><br>
			<br>
			　　冬，太后议欲立诸吕为王，问右丞相陵。陵曰：“高帝刑白马盟曰：<font color="#1B5969">〔〖胡三省注〗高祖到白马与群臣盟曰：“非刘氏不王，非有功不侯。”〕</font>‘非刘氏而王，天下共击之。’今王吕氏，非约也。”太后不说，<font color="#1B5969">〔〖胡三省注〗说，读曰悦。〕</font>问左丞相平、太尉勃，对曰：“高帝定天下，王子弟；今太后称制，王诸吕，无所不可。”<font color="#1B5969">〔〖胡三省注〗王，于况翻。〖按〗此“于”，音“污”。〕</font>太后喜，罢朝。王陵让陈平、绛侯曰；“始与高帝啑血盟，诸君不在邪？<font color="#1B5969">〔〖胡三省注〗啑，所甲翻，小啜也。《索隐》引邹氏，音使接翻。〖按〗啑，古同歃。〕</font>今高帝崩，太后女主，欲王吕氏；诸君纵欲阿意背约，何面目见高帝于地下乎？”陈平、降侯曰：“于今，面折廷争，<font color="#1B5969">〔〖胡三省注〗谓当朝廷而谏诤。〕</font>臣不如君；全社稷，定刘氏之后，君亦不如臣。”陵无以应之。十一月，甲子，太后以王陵为帝太傅，实夺之相权。陵遂病免归。乃以左丞相平为右丞相，<font color="#1B5969">〔〖胡三省注〗此时尚右，故陈平自左丞相迁右丞相。〕</font>以辟阳侯审食其为左丞相，不治事，令监宫中，如郎中令。<font color="#1B5969">〔〖胡三省注〗言食其不董丞相职事，常监宫中若郎中令。〕</font>食其故得幸于太后，公卿皆因而决事。<br>
			<br>
			　　太后怨赵尧为赵隐王谋，乃抵尧罪。<font color="#1B5969">〔〖胡三省注〗尧为赵王谋，事见上卷高祖十年。赵王如意，谥隐。谥法：隐拂不成曰隐；不显尸国曰隐；见美坚长曰隐。为，于伪翻。〖按〗于，音“污”。〕</font><br>
			<br>
			　　上党守任敖尝为沛狱吏，有德于太后，乃以为御史大夫。<font color="#1B5969">〔〖胡三省注〗任敖，沛人，少为狱吏。高祖常避吏，吏系吕后，遇之不谨，敖搫伤主吕后吏，故后德之。〕</font><br>
			<br>
			　　太后又追尊其父临泗侯吕公为宣王，兄周吕令武侯泽为悼武王，欲以王诸吕为渐。<font color="#1B5969">〔〖胡三省注〗临泗侯，班表：以后父赐号。《索隐》曰：应劭云：周吕，国也，按周及吕皆国名。济阴有吕都县，晋灼曰：吕，县名，以为侯国。予据班志，吕县属楚国。令武，谥也。〕</font><br>
			<br>
			　　<font color="#1B5969">【译文】<br>
			<br>
			　　<b>● 汉纪五</b><br>
			<br>
			　　<b>◎ 汉高皇后</b><br>
			<br>
			　　<b>汉高后元年（甲寅　公元前187年）</b><br>
			<br>
			　　冬季，高太后吕雉在朝议时，提出准备册封几位吕氏外戚为诸侯王，征询右丞相王陵的意见，王陵回答说：“高帝曾与群臣杀白马饮血盟誓：‘假若有不是刘姓的人称王，天下臣民共同消灭他。’现在分封吕氏为王，不符合白马之盟所约。”太后很不高兴，又问左丞相陈平、太尉周勃，二人回答说：“高帝统一天下，分封刘氏子弟为王；现在太后临朝管理国家，分封几位吕氏为王，没有什么不可以的。”太后听了很高兴。朝议结束后，王陵责备陈平、周勃说：“当初与高皇帝饮血盟誓时，你们二位不在场吗？现在高帝驾崩了，太后以女主当政，要封吕氏为王，你们即使是要逢迎太后意旨而背弃盟约，可又有何脸面去见高帝于地下呢？”陈平、周勃对王陵说：“现在，在朝廷之上当面谏阻太后，我二人确实不如您；可将来安定国家，确保高祖子孙的刘氏天下，您却不如我二人。”王陵无言答对。十一月，甲子（疑误），太后明升王陵为皇帝的太傅，实际上剥夺了他原任右丞相的实权；王陵于是称病，被免职归家。太后升左丞相陈平为右丞相；任命辟阳侯审食其为左丞相，但不执行左丞相的职权，只负责管理宫廷事务，同郎中令一样。但审食其早就得太后宠幸，公卿大臣都要通过审食其裁决政事。<br>
			<br>
			　　太后对赵尧当年为高祖设谋保全赵王刘如意之事，一直耿耿于怀，便借故罗织罪名，罢免了他御史大夫的官职。<br>
			<br>
			　　上党郡的郡守任敖，曾做过沛县的狱吏，对太后有恩德，太后就任用任敖为御史大夫。<br>
			<br>
			　　太后追封其去世的父亲临泗侯吕公为宣王，追封其兄周吕令武侯吕泽为悼武王，打算以此作为分封吕氏为王的开端。<br>
			<br>
			　　【原文】</font><br>
			<br>
			　　春，正月，除三族罪、妖言令。<font color="#1B5969">〔〖胡三省注〗秦为威虐，罪之重者，戮及三族；过误之语，以为妖言；故皆除之。〕</font><br>
			<br>
			　　夏，四月，鲁元公主薨。封公主子张偃为鲁王，谥公主曰鲁元太后。<br>
			<br>
			　　辛卯，封所名孝惠子山为襄城侯，<font color="#1B5969">〔〖胡三省注〗班志，襄城县属颍川郡。〕</font>朝为轵侯，<font color="#1B5969">〔〖胡三省注〗轵县属河内郡。〕</font>武为壶关侯。<font color="#1B5969">〔〖胡三省注〗壶关县属上党郡。〕</font><br>
			<br>
			　　太后欲王吕氏，乃先立所名孝惠子彊为淮阳王，不疑为恒山王；<font color="#1B5969">〔〖胡三省注〗惠帝元年，淮阳王友徙王赵，今以封彊。恒山郡本属赵国，今割以封不疑。恒，户登翻。〕</font>使大谒者张释风大臣。<font color="#1B5969">〔〖胡三省注〗风，读曰讽。〖按〗光绪本无以下标注。《考异》曰：《史记》文帝本纪及惠景间侯者表、《汉书·匈奴传》皆作“泽”。《史记》吕后本纪：“八年，中大谒者张释”，《汉书》纪作“释卿”，恩泽侯表及同勃传皆云“张释”。颜师古注曰：荆燕吴传云“张择”。今从《史记》吕后本纪、《汉书》恩泽侯表。〕</font>大臣乃请立悼武王长子郦侯台为吕王，<font color="#1B5969">〔〖胡三省注〗苏林曰：台，音胞胎之胎。《索隐》曰：郑、邹并音怡。《考异》曰：《汉书》外戚侯表及高五王传皆作&quot;鄜侯&quot;。今从《史记》本纪、功臣侯表。〕</font>割齐之济南郡为吕国。<br>
			<br>
			　　五月，丙申，赵王宫丛台灾。<font color="#1B5969">〔〖胡三省注〗刘昭志：赵国邯郸县有丛台。〕</font><br>
			<br>
			　　秋，桃、李华。<br>
			<br>
			　　<font color="#1B5969">【译文】<br>
			<br>
			　　春季，正月，太后下令废除“三族罪”和“妖言令”。<br>
			<br>
			　　夏季，四月，太后的女儿鲁元公主去世，封公主之子张偃为鲁元王，议定公主的谥号为鲁元太后。<br>
			<br>
			　　辛卯（二十八日），太后晋封号称是孝惠帝之子的刘山为襄城侯，刘朝为轵侯，刘武为壶关侯。<br>
			<br>
			　　太后图谋分封吕氏为王，为了安抚刘氏宗室，就先立号称是孝惠帝之子的刘彊为淮阳王，刘不疑为恒山王。又指使宦官大谒者张释，委婉巧妙地向大臣们说明太后分封吕氏为王的本意。于是，大臣们识趣地奏请太后立悼武王吕泽的长子郦侯吕台为吕王，把属于齐国的济南郡割出来，另立为吕国。<br>
			<br>
			　　五月，丙申（初四），赵王宫中的丛台，发生了火灾。<br>
			<br>
			　　秋天，桃树、李树都不合时令地开了花。<br>
			<br>
			　　【原文】</font><br>
			<br>
			　　<b>汉高皇后　二年（乙卯　公元前186年）</b><br>
			<br>
			　　冬，十一月，吕肃王台薨。<font color="#1B5969">〔〖胡三省注〗《考异》曰：《史记》本纪：“高后元年，立孝惠子不疑为恒山王，吕台为吕王。”“二年，恒山王薨。”“十一月，吕王台薨。”年表，二人皆以元年薨。《汉书》本纪：“元年，立不疑、吕台、产、禄通为王。二年，不疑薨”。年表，元年，不疑及吕台为王，二年皆薨。盖《史记》年表“薨”字应在二年，误书于元年耳。其实二人皆以二年薨；《汉书》本纪云“产、禄通为王”，亦误也。〕</font><br>
			<br>
			　　春，正月，乙卯，地震；羌道、武都道山崩。<font color="#1B5969">〔〖胡三省注〗羌道，班志，县，属陇西郡。武都，时为县。汉志：县杂蛮夷曰道。武帝置武都郡。〕</font><br>
			<br>
			　　夏，五月，丙申，封楚元王子郢客为上邳侯，齐悼惠王子章为朱虚侯，<font color="#1B5969">〔〖胡三省注〗班志，东海下邳县。应劭曰：邳在薛，其后徙此，故曰下邳。臣瓒曰：有上邳，故曰下邳。师古曰：瓒说是也。班志，朱虚县属琅邪郡。《括地志》：朱虚故城，在青州临朐县东六十里，汉朱虚也。《十三州志》：丹朱游故虚，故云朱虚也。虚，犹丘也；朱，犹丹也。《索隐》：虚，音墟。《考异》曰：《史记》高后纪在元年，今从《汉书》王子侯表。〕</font>令入宿卫，又以吕禄女妻章。<br>
			<br>
			　　六月，丙戌晦，日有食之。<br>
			<br>
			　　秋，七月，恒山哀王不疑薨。<br>
			<br>
			　　行八铢钱。<font color="#1B5969">〔〖胡三省注〗应劭曰：本秦钱，质如周钱，文曰半两，重如其文，即八铢也。汉以其太重，更铸荚钱，今民间名榆荚钱是也。民患其太轻，至是复行八铢钱。〕</font><br>
			<br>
			　　癸丑，立襄成侯山为恒山王，更名义。<br>
			<br>
			　　<font color="#1B5969">【译文】<br>
			<br>
			　　<b>汉高后二年（乙卯　公元前186年）</b><br>
			<br>
			　　冬季，十一月，吕肃王吕台去世。<br>
			<br>
			　　春季，正月，乙卯（二十七日），发生大地震；羌道、武都道山体崩裂。<br>
			<br>
			　　夏季，五月丙申（初九），太后封楚元王之子刘郢客为上邳侯，封齐悼惠王之子刘章为朱虚侯，令二人入宫担任侍卫，并把吕禄的女儿嫁给刘章为妻。<br>
			<br>
			　　六月，丙戌晦（三十日），出现日食。<br>
			<br>
			　　秋季，七月，恒山哀王刘不疑去世。<br>
			<br>
			　　朝廷下令，发行八铢钱。<br>
			<br>
			　　癸丑（二十七日），太后晋封原襄成侯刘山为恒山王，并为他改名刘义。<br>
			<br>
			　　【原文】</font><br>
			<br>
			　　<b>汉高皇后　三年（丙辰　公元前185年）</b><br>
			<br>
			　　夏，江水、汉水溢，流四千余家。<font color="#1B5969">〔〖胡三省注〗班志：江水出蜀郡湔氐道徼外岷山，东南至江都入海。《禹贡》：嶓冢导漾，东流为汉。孔安国注曰：泉始出山为漾水，东南流为沔水，至汉中东行为汉水。班志：陇西氐道县，《禹贡》漾水所出；至武都为汉。又于武都注曰：东汉水受氐道水，一名沔，过江夏，谓之夏水，入江。又，汉中郡有沔阳县，如淳注曰：此方人谓汉水为沔水。师古曰：汉上曰沔。《水经》则以为沔、漾异源。漾出陇西氐道嶓冢山，东至武都沮县为汉水。其流，东南历白水、葭萌，又东南过巴郡阆中至江津县而入于江，涪水注之，庾仲雍所谓内水者也。沔水出武都沮县东狼谷中，一名沮水，东迳汉中郡沔阳、南郑、成固等县，又东迳西城、锡县，又东迳南郡襄阳、中庐，即宜城郡当阳县，又东迳江夏云杜县，又南至沙羡县入江。予据《禹贡》，导漾东流为汉，又东为沧浪之水，过三澨，至大别南入于江，则汉水源出于漾。据《水经》，则漾会于涪，沔入于江，所出异源，所入异派。据班志，则漾出陇西氐道，至武都为汉水；而东汉水受氐道水，通谓之沔，过江夏而入于江。则漾、沔似合为一矣，然又言沮水出沮县南至沙羡入江，与《水经》所谓沔水即沮水说似不合而实合也。〕</font><br>
			<br>
			　　秋，星昼见。<br>
			<br>
			　　伊水、洛水溢，流千六百余家。<font color="#1B5969">〔〖胡三省注〗班志伊水出弘农郡熊耳山，东北入洛水。《水经》：伊水出南阳县蔓渠山。郦道元注：即麓大同，陵峦互别耳。又班志：洛水出弘农上洛县，东北至河南巩县入河。〕</font>汝水溢，流八百余家。<font color="#1B5969">〔〖胡三省注〗应劭曰：汝水出弘农县，入淮。《水经》：汝水出南阳鲁阳县之大盂山，东南迳颍川之郏、定陵、郾，又东南过汝南之上蔡、平舆，南入于淮。〕</font><br>
			<br>
			　　<b>汉高皇后　四年（丁巳　公元前184年）</b><br>
			<br>
			　　春，二月，癸未，立所名孝惠子太为昌平侯。<font color="#1B5969">〔〖胡三省注〗班志，昌平县属上谷郡。〕</font><br>
			<br>
			　　夏，四月，丙申，太后封女弟嬃为临光侯。<font color="#1B5969">〔〖胡三省注〗媭，音须。〕</font><br>
			<br>
			　　<font color="#1B5969">【译文】<br>
			<br>
			　　<b>汉高后三年（丙辰　公元前185年）</b><br>
			<br>
			　　夏季，长江、汉水泛滥成灾，淹没了四千多户人家。<br>
			<br>
			　　秋季，星星在白昼出现。<br>
			<br>
			　　伊水、洛水泛滥，冲毁了一千六百多户人家的房屋。汝水泛滥，冲毁了八百户人家的房屋。<br>
			<br>
			　　<b>汉高后四年（丁巳　公元前184年）</b><br>
			<br>
			　　春季，二月，癸未（初七），太后封立号称为孝惠帝之子的刘太为昌平侯。<br>
			<br>
			　　夏季，四月，丙申（二十一日），太后封立她的妹妹吕嬃为临光侯。<br>
			<br>
			　　【原文】</font><br>
			<br>
			　　少帝寖长，自知非皇后子，<font color="#1B5969">〔〖胡三省注〗惠帝张皇后，鲁元公主之女。太后以其无子，使阳为有身，取后宫美人子名之，而杀其母。少帝及义、朝、强、不疑皆是也。长，知两翻。〕</font>乃出言曰：“后安能杀吾母而名我？我壮，即为变！”太后闻之，幽之永巷中，言帝病，左右莫得见。太后语群臣曰：“今皇帝病久不已，失惑昏乱，不能继嗣治天下。其代之。”群臣皆顿首言：“皇太后为天下齐民计，所以安宗庙、社稷甚深。群臣顿首奉诏。”遂废帝，幽杀之。五月，丙辰，立恒山王义为帝，更名曰弘，不称元年，以太后制天下事故也。以轵侯朝为恒山王。<br>
			<br>
			　　是岁，以平阳侯曹窋为御史大夫。<font color="#1B5969">〔〖胡三省注〗窋，张律翻。〕</font><br>
			<br>
			　　有司请禁南越关市、铁器。<font color="#1B5969">〔〖胡三省注〗汉于边关与蛮夷通市，谓之关市。〕</font>南越王佗曰：“高帝立我，通使物。今高后听谗臣，别异蛮夷，隔绝器物，此必长沙王计，欲倚中国击灭南越而并王之，自为功也。”<br>
			<br>
			　　<font color="#1B5969">【译文】<br>
			<br>
			　　少帝渐渐长大，自知并非惠帝张皇后的儿子，就发牢骚说：“皇后怎么能杀了我的生身之母而冒充我的母亲！我成人之后，就要复仇！”太后得知，就把少帝幽禁于后宫的永巷中，宣称少帝患病。任何人不得与少帝相见。太后告诉群臣说：“如今皇帝长期患病不愈，精神失常，不能继承皇统治理天下了；应该另立皇帝。”群臣都顿首回答：“皇太后的旨意，是为天下百姓着想，对于安宗庙、保国家必定产生深远影响；群臣顿首奉诏。”于是就废掉少帝，并暗中杀死。五月，丙辰（十一日），太后立恒山王刘义为皇帝，改名为刘弘。由于太后称制治理天下，所以新皇帝即位不称元年。太后立轵侯刘朝为恒山王。<br>
			<br>
			　　这一年，太后任命平阳侯曹窋为御史大夫。<br>
			<br>
			　　有关官员奏请太后禁止南越国的关市中的铁器输出。南越王赵佗说：“高帝立我为王，使节往来，贸易不断。现在高后听信谗言，视我南越为蛮夷之国，禁绝物品贸易交流；这一定是长沙王的计谋，他想倚仗朝廷的势力击灭我南越国，统治长沙和南越两国之地，自己立功。”<br>
			<br>
			　　【原文】</font><br>
			<br>
			　　<b>汉高皇后　五年（戊午　公元前183年）</b><br>
			<br>
			　　春，佗自称南越武帝，<font color="#1B5969">〔〖胡三省注〗韦昭曰：生以武为号，不稽古也。师古曰：此说非也。汤曰：“吾武甚，自号曰武王”。佗言武帝，亦犹是耳，何谓其不稽古乎！贡父曰：颜虽引成汤之言，然未知汤自号武王乎？圣人者，人与之名耳。诗谓汤为武王，亦犹书谓文王为宁王耳。《史记》之言，未可信也。〕</font>发兵攻长沙，败数县而去。<br>
			<br>
			　　秋，八月，淮阳怀王彊薨，以壶关侯武为淮阳王。<br>
			<br>
			　　九月，发河东、上党骑屯北地。<br>
			<br>
			　　初令戍卒岁更。<font color="#1B5969">〔〖胡三省注〗秦虐用其民，南戍五岭，北筑长城，戍卒连年不归而死者多矣。至此，始令一岁而更。更，工衡翻。〕</font><br>
			<br>
			　　<font color="#1B5969">【译文】<br>
			<br>
			　　汉高后五年（戊午　公元前183）<br>
			<br>
			　　春季，赵佗自称南越武帝，发兵进攻长沙国，打败几个县的守军之后离去。<br>
			<br>
			　　秋季，八月，淮阳王刘彊去世，太后立壶关侯刘武为淮阳王。<br>
			<br>
			　　九月，征发河东郡和上党郡的骑兵，屯守北地郡。<br>
			<br>
			　　朝廷首次下令实行戍卒每年一轮换的制度。<br>
			<br>
			　　【原文】</font><br>
			<br>
			　　<b>汉高皇后　六年（己未　公元前182年）</b><br>
			<br>
			　　冬，十月，太后以吕王嘉居处骄恣，废之。<font color="#1B5969">〔〖胡三省注〗嘉，台之子也。二年，台薨，嘉嗣。处，昌吕翻。〕</font>十一月，立肃王弟产为吕王。<font color="#1B5969">〔〖胡三省注〗台，谥曰肃。〕</font><br>
			<br>
			　　春，星昼见。<br>
			<br>
			　　夏，四月，丁酉，赦天下。<br>
			<br>
			　　封朱虚侯章弟兴居为东牟侯，<font color="#1B5969">〔〖胡三省注〗班志，东牟县属东莱郡。贤曰：东牟故城，在今莱州文登县西北。〕</font>亦入宿卫。<br>
			<br>
			　　匈奴寇狄道，攻阿阳。<font color="#1B5969">〔〖胡三省注〗班志，狄道县属陇西郡；阿阳县属天水郡。〕</font><br>
			<br>
			　　行五分钱。<font color="#1B5969">〔〖胡三省注〗应劭曰：所谓荚钱者。〕</font><br>
			<br>
			　　宣平侯张敖卒，<font color="#1B5969">〔〖胡三省注〗《考异》曰：《史记》吕后本纪，敖卒在明年六月。按《史记》功臣表：“高后六年，敖卒”；《汉书》功臣表，敖以高祖九年封，十七年薨；盖本纪之误。〕</font>赐谥曰鲁元王。<font color="#1B5969">〔〖胡三省注〗张敖本嗣父耳爵为赵王。贯高之谋发，敖废为宣平侯，仍尚鲁元公主。及惠帝之世，齐悼惠王献城阳郡以奉鲁元。敖之卒也，因公主而赐谥曰鲁元王。〕</font><br>
			<br>
			　　<font color="#1B5969">【译文】<br>
			<br>
			　　<b>汉高后六年（己未　公元前182年）</b><br>
			<br>
			　　冬季，十月，太后因为吕王吕嘉在生活上骄恣乱法，废其王位。十一月，太后改立吕肃王吕台的弟弟吕产为吕王。<br>
			<br>
			　　春季，星星白昼出现于天空。<br>
			<br>
			　　夏季，四月，丁酉（初三），大赦天下。<br>
			<br>
			　　太后封朱虚侯刘章的弟弟刘兴居为东牟侯，又诏令他参预宫廷宿卫。<br>
			<br>
			　　匈奴侵略狄道，进攻阿阳。<br>
			<br>
			　　朝廷下令，发行五分钱。<br>
			<br>
			　　宣平侯张敖去世，赐谥号为鲁元王。<br>
			<br>
			　　【原文】</font><br>
			<br>
			　　<b>汉高皇后　七年（庚申　公元前181年）</b><br>
			<br>
			　　冬，十二月，匈奴寇狄道，略二千馀人。<br>
			<br>
			　　春，正月，太后召赵幽王友。<font color="#1B5969">〔〖胡三省注〗惠帝元年，友自淮阳徙王赵。〕</font>友以诸吕女为后，弗爱，爱他姬。诸吕女怒，去，谗之于太后曰：“王言‘吕氏安得王！太后百岁后，吾必击之。’”太后以故召赵王，赵王至，置邸，不得见，<font color="#1B5969">〔〖胡三省注〗言置之赵邸也。师古曰：郡国朝宿之舍在京师者率名邸。邸，至也，言所归至也。邸，丁礼翻。〕</font>令卫围守之，弗与食；其群臣或窃馈，辄捕论之。<font color="#1B5969">〔〖胡三省注〗捕其馈者，以罪论之。〕</font>丁丑，赵王饿死，以民礼葬之长安民冢次。<br>
			<br>
			　　己丑，日食，昼晦。太后恶之，谓左右曰：“此为我也！”<br>
			<br>
			　　二月，徙梁王恢为赵王，吕王产为梁王。梁王不之国，为帝太傅。<br>
			<br>
			　　秋，七月，丁巳，立平昌侯太为济川王。<font color="#1B5969">〔〖胡三省注〗四年，封太为昌平侯；班表亦作“昌平”，此误以“平”字在上。济川，即济南、济北之地，盖割齐封之。时太年幼，未尝之国。济，子礼翻。〕</font><br>
			<br>
			　　<font color="#1B5969">【译文】<br>
			<br>
			　　<b>汉高后七年（庚申　公元前181年）</b><br>
			<br>
			　　冬季，十二月，匈奴发兵进攻狄道，掳掠去两千多人。<br>
			<br>
			　　春季，正月，太后召赵幽王刘友进京。刘友娶吕家之女为王后，但不爱她，而爱其他姬妾。这位吕姓王后一怒之下，离开赵国，向太后诬告刘友说：“赵王曾说：‘吕氏怎么能称王！待太后百年之后，我必定击灭吕氏。’”太后因此召赵王。赵王刘友到京，被安置于官邸中，见不到太后。太后令卫士包围其官邸，断绝饮食供应；赵国群臣有悄悄去给刘友偷送饮食的，一概逮捕论罪。丁丑（十八日），赵王刘友饿死，按平民的礼仪，葬于长安城外的平民墓地。<br>
			<br>
			　　己丑（三十日），发生日食，白昼之时一片晦暗。太后很厌恶这次日食，对左右侍从说：“这是因为我而发生的！”<br>
			<br>
			　　二月，太后改封梁王刘恢为赵王，改封吕王吕产为梁王。梁王吕产并不到封国去，而在朝中做皇帝太傅。<br>
			<br>
			　　秋季，七月，丁巳（疑误），太后立平昌侯刘太为济川王。<br>
			<br>
			　　【原文】</font><br>
			<br>
			　　吕嬃女为将军、营陵侯刘泽妻。<font color="#1B5969">〔〖胡三省注〗班志，营陵县属北海郡，或曰营丘。应劭曰：师尚父封于营丘。陵，亦丘也。臣瓒曰：营丘，即临淄、营陵，春秋谓之缘陵。师古曰：临菑、营陵皆故营丘地。《括地志》：营陵故城，在青州北海县南三十里。〕</font>泽者，高祖从祖昆弟也。齐人田生为之说大谒者张卿曰：<font color="#1B5969">〔〖胡三省注〗张卿，即前大谒者张释也。说，式芮翻。〕</font>“诸吕之王也，诸大臣未大服。今营陵侯泽，诸刘最长；今卿言太后王之，吕氏王益固矣。”张卿入言太后，太后然之，乃割齐之琅邪郡封泽为琅邪王。<font color="#1B5969">〔〖胡三省注〗秦灭齐，以濒海之地置琅邪郡；汉因之。《考异》曰：《史记》世家、《汉书》列传，皆云田生先说张卿令风大臣立吕产为吕王，然后说令王泽。按太后自以吕王嘉骄恣废之，以产代为吕王，非始封于吕；又诸吕之王已久，何必待田生之谋！以此不取。〕</font><br>
			<br>
			　　赵王恢之徙赵，心怀不乐。太后以吕产女为王后，王后从官皆诸吕，擅权，微伺赵王，赵王不得自恣。王有所爱姬，王后使人鸩杀之。六月，王不胜悲愤，自杀。太后闻之，以为王用妇人弃宗庙礼，<font color="#1B5969">〔〖胡三省注〗诸侯王有国，所以奉宗庙也。今恢以爱姬之故，至于自杀，故以弃宗庙礼罪之。〕</font>废其嗣。<br>
			<br>
			　　<font color="#1B5969">【译文】<br>
			<br>
			　　吕嬃之女是将军、营陵侯刘泽的妻子。刘泽是高祖的远支堂弟。齐人田生为刘泽向大谒者张卿说：“太后封诸吕为王，诸位大臣并不全都心服。营陵侯刘泽，在刘氏宗室中年龄最长，如果你现在能向太后建议封刘泽为王，那么，吕氏受封为王的格局就会更加稳定了。”张卿入宫报告太后，太后以为很有道理，就分割齐国的琅邪郡为诸侯国，封刘泽做了琅邪王。<br>
			<br>
			　　赵王刘恢自从被改封到赵地之后，心情郁郁不乐。太后把吕产的女儿配给刘恢为王后，王后左右从官都是吕氏，擅权干政，并暗地监视赵王言行，赵王不能自做主张，处处受制。赵王所宠爱的一个美姬，也被王后派人用毒酒毒死。六月，赵王刘恢无法克制悲愤而自杀。太后闻知此事，认为赵王因一妇人而轻弃事奉宗庙的大礼，不许他的后人继承赵国王位。<br>
			<br>
			　　【原文】</font><br>
			<br>
			　　是时，诸吕擅权用事。朱虚侯章，年二十，有气力，忿刘氏不得职。尝入侍太后燕饮，太后令章为酒吏。章自请曰：“臣将种也，请得以军法行酒。”太后曰：“可。”酒酣，章请为《耕田歌》，太后许之。章曰：“深耕穊种，立苗欲疏；非其种者，锄而去之！”<font color="#1B5969">〔〖胡三省注〗师古曰：穊，稠也。穊种，言多生子孙也。疏立者，四散置之，令为藩辅也。非其种者锄而去之，以斥诸吕也。穊，音冀。去，羌吕翻。〕</font>太后默然。顷之，诸吕有一人醉，亡酒，章追，拔剑斩之而还，报曰：“有亡酒一人，臣谨行法斩之！”<font color="#1B5969">〔〖胡三省注〗师古曰：亡酒，避酒而逃亡也。〕</font>太后左右皆大惊，业已许其军法，无以罪也，因罢。自是之后，诸吕惮朱虚侯，虽大臣皆依朱虚侯，刘氏为益强。<br>
			<br>
			　　陈平患诸吕，力不能制，恐祸及己。尝燕居深念，<font color="#1B5969">〔〖胡三省注〗师古曰：以国家不安，故静居独虑其方策。〕</font>陆贾往，直入坐，而陈丞相不见。<font color="#1B5969">〔〖胡三省注〗师古曰：言不因门人将命而径自入座，平方深思，不觉其至。坐，徂卧翻。〕</font>陆生曰：“何念之深也！”陈平曰：“生揣我何念？”揣，初委翻，度也。〕</font>陆生曰：“足下极富贵，无欲矣；然有忧念，不过患诸吕、少主耳。”陈平曰：“然！为之奈何？”陆生曰：“天下安，注意相；天下危，注意将。将相和调，则士豫附；<font color="#1B5969">〔〖胡三省注〗师古曰：豫，素也。余谓豫，顺也。〕</font>天下虽有变，权不分。为社稷计，在两军掌握耳。臣常欲谓太尉绛侯，绛侯与我戏，易吾言。<font color="#1B5969">〔〖胡三省注〗谓，告语也。言绛侯素与之戏狎，轻易其言也。周勃封绛侯。班志，绛县属河东郡，晋之旧都。〕</font>君何不交欢太尉，深相结？”因为陈平画吕氏数事。陈平用其计，乃以五百金为绛侯寿，厚具乐饮，<font color="#1B5969">〔〖胡三省注〗师古曰：厚为其具而与太尉乐饮。〕</font>太尉报亦如之。两人深相结，吕氏诸益衰。陈平以奴婢百人、车马五十乘、钱五百万遗陆生为饮食费。<br>
			<br>
			　　<font color="#1B5969">【译文】<br>
			<br>
			　　这一时期，诸吕把持朝政；朱虚侯刘章，年方二十，身强力壮，对刘氏宗室不能执掌政权心怀不满。他曾经在后宫侍奉太后参加酒宴，太后令刘章为监酒官。刘章自己请求说：“我本是将门之后，请太后允许我按军法监酒。”太后回答：“可以。”酒酣之时，刘章请求吟唱一首《耕田歌》；太后准许。刘章吟唱道：“深耕播种，株距要疏；不是同种，挥锄铲除！”太后知其歌中所指，默然无语。一会儿，参加宴席的诸吕中有一人醉酒，避席离去，刘章追上来，拔剑斩了此人，还报太后说：“有一人逃酒而走，我以军法将他处斩！”太后及左右人等都大吃一惊，但因业已同意他以军法监酒，也就无法将他治罪；于是散席。从此之后，诸吕都很惧怕朱虚侯刘章，即便是朝廷大臣也都要倚重他，刘氏宗室的势力由此而增强。<br>
			<br>
			　　陈平担忧诸吕横暴，自己又无力制止，恐怕大祸临头，曾独居静室，苦思对策。恰在此时陆贾来访，未经通报直入室中坐下，陈丞相正苦思冥想，竟未察觉。陆贾说：“丞相思虑何事，竟然如此全神贯注！”陈平说：“先生猜测我思虑何事？”陆贾说：“您富贵无比，不会有什么欲望了；但是，您却有忧虑，不外乎是担心诸吕和皇上年幼罢了。”陈平说：“先生猜得对。此事应该怎么办呢？”陆贾说：“天下安，注意相；天下危，注意将。将与相关系和谐，士人就会归附；天下即使有重大变故，大权也不会被瓜分。安定国家的根本大计，就在你们二位文武大臣掌握之中。我曾想对太尉绛侯周勃说明这一利害关系，绛侯平素与我常开玩笑，不会重视我的话。丞相为何不与太尉交好，密切联合呢！”接着陆贾为陈平谋划将来平定诸吕的几个关键问题。陈平采纳陆贾的计谋，用五百斤黄金为绛侯周勃祝寿，举办丰盛的宴席，太尉周勃也以同样的礼节回报。陈平与周勃互相紧密团结，吕氏图谋篡国的心气渐渐衰减。陈平送给陆贾一百个奴婢、五十乘车马、五百万钱做为饮食费。<br>
			<br>
			　　【原文】</font><br>
			<br>
			　　太后使使告代王，<font color="#1B5969">〔〖胡三省注〗高祖七年，立子恒为代王。〕</font>欲徙王赵。代王谢之，愿守代边。太后乃立兄子吕禄为赵王，追尊禄父建成康侯释之为赵昭王。<br>
			<br>
			　　九月，燕灵王建薨，有美人子，太后使人杀之。国除。<font color="#1B5969">〔〖胡三省注〗高祖初封卢绾于燕，绾入匈奴，乃立建为燕王。美人子，美人所生之子也。〕</font><br>
			<br>
			　　遣隆虑侯周灶将兵击南越。<font color="#1B5969">〔〖胡三省注〗班志，隆虑县属河内郡；至后汉，避殇帝讳，改曰林虑。虑，音闾。〕</font><br>
			<br>
			　　<font color="#1B5969">【译文】<br>
			<br>
			　　太后派使臣告知代王刘恒，准备改封他到赵国为王。代王谢绝了，自称愿守代地边境。于是，太后封立其兄之子吕禄为赵王，追尊吕禄的父亲建成侯吕释之为赵昭王。<br>
			<br>
			　　九月，燕王刘建去世；刘建本有美人所生一子，太后派人将其子杀死。燕国被废除。<br>
			<br>
			　　太后派遣隆虑侯周灶领兵进攻南越国。<br>
			<br>
			　　【原文】</font><br>
			<br>
			　　<b>汉高皇后　八年（辛酉　公元前180年）</b><br>
			<br>
			　　冬，十月，辛丑，立吕肃王子东平侯通为燕王，<font color="#1B5969">〔〖胡三省注〗东平，地名，在济东；宣帝甘露二年为东平国。〕</font>封通弟庄为东平侯。<br>
			<br>
			　　春三月，太后祓，还，过轵道，<font color="#1B5969">〔〖胡三省注〗师古曰：祓者，除恶之祭。祓，音废，又敷勿翻。〕</font>见物如苍犬，撠太后掖，<font color="#1B5969">〔〖胡三省注〗师古曰：撠，谓拘持之也。撠，音戟。拘，居足翻。掖，与腋同。〕</font>忽不复见。卜之，云“赵王如意为祟”。<font color="#1B5969">〔〖胡三省注〗祟，虽遂翻，神祸也，鬼厉也。〕</font>太后遂病掖伤。<br>
			<br>
			　　太后为外孙鲁王偃年少孤弱，<font color="#1B5969">〔〖胡三省注〗偃，张敖子。〕</font>夏，四月，丁酉，封张敖前姬两子侈为新都侯，<font color="#1B5969">〔〖胡三省注〗班志，新都县属南阳郡。〕</font>寿为乐昌侯，<font color="#1B5969">〔〖胡三省注〗徐广曰：乐昌，今细阳之池阳乡。余据班志，细阳县属汝南郡；又东郡有乐昌县。《考异》曰：《史记》惠景间侯者表“新都”作“信都”；“寿”作“受”。今从本纪。〕</font>以辅鲁王。又封中大谒者张释为建陵侯，<font color="#1B5969">〔〖胡三省注〗如淳曰：灌婴为中谒者，后常以阉人为之；诸官加中者，多阉人也。班志，建陵县属东海郡。〕</font>以其劝王诸吕，赏之也。<br>
			<br>
			　　江、汉水溢，流万馀家。<br>
			<br>
			　　秋，七月，太后病甚，乃令赵王禄为上将军，居北军，吕王产居南军。<font color="#1B5969">〔〖胡三省注〗班表：中垒校尉掌北军垒门。外又有中尉掌徼循京师，属官有中垒、寺互等令、丞。至后汉始置北军中候，掌监五营。刘昭注曰：旧有中垒校尉，领北军营垒之事；中兴，省中垒，但置中候以监五营。又据班表：中垒以下八校尉，皆武帝置。意者武帝以前，北军属中尉，故领中垒令、丞等官；南军盖卫尉所统。班表：卫尉掌宫门卫屯兵。周勃之入北军也，尚有南军。乃先使曹窋告卫尉毋入吕产殿门，然后使朱虚逐产，杀之未央宫郎中府吏厕中，以此知南军属卫尉也。〕</font>太后诫产、禄曰：“吕氏之王，大臣弗平。我即崩，帝年少，大臣恐为变。必据兵卫宫，慎毋送丧，为人所制！”<br>
			<br>
			　　辛巳，太后崩，遗诏：大赦天下，以吕王产为相国，以吕禄女为帝后。高后已葬，以左丞相审食其为帝太傅。<font color="#1B5969">〔〖胡三省注〗《考异》曰：《史记》将相表：“八年七月辛巳，食其为太傅；”“九月丙戌，复为丞相；后九月免。”《汉书》公卿表：“七年七月辛巳，食其为太傅；”“八年九月，复为丞相；后九月免。”以长历推之：八年七月无辛巳，九月无丙戌，闰月群臣代邸上议，无食其名。二表皆误，今从《史记》本纪，免相在此月。本纪又云：“八月壬戌，食其复为左丞相。”亦误。〕</font><br>
			<br>
			　　<font color="#1B5969">【译文】<br>
			<br>
			　　<b>汉高后八年（辛酉　公元前180年）</b><br>
			<br>
			　　冬季，十月，辛丑（疑误），太后封立吕肃王之子东平侯吕通为燕王；封吕通之弟吕庄为东平侯。<br>
			<br>
			　　三月，太后参加了除恶的祭仪后还宫，途经轵道，见到类似于灰狗的动物，猛扑太后腋窝，转眼间消失不再出现。太后令人占卜此事，回答说：“这是赵王刘如意在闹鬼。”从此，太后腋窝伤痛不止。<br>
			<br>
			　　太后因为外孙鲁王张偃年少孤弱，夏季，四月，丁酉（十五日），封张敖姬妾所生二子张侈为新都侯、张寿为乐昌侯，以辅助鲁王张偃。太后又封中大谒者张释为建陵侯，以奖赏他从前劝大臣奏请封立诸吕为王的功劳。<br>
			<br>
			　　长江、汉水泛滥成灾，冲毁了一万多户百姓家园。<br>
			<br>
			　　秋季，七月，太后病重，于是下令任命赵王吕禄为上将军，统领北军；吕王吕产统领南军。太后告诫吕产、吕禄说：“封立吕氏为王，大臣心中多不服。我就要去世，皇帝年幼，恐怕大臣们乘机向吕氏发难。你们务必要统率禁军，严守宫廷，千万不要为送丧而轻离重地，以免被人所制！”<br>
			<br>
			　　辛巳（三十日），太后去世，留下遗诏：大赦天下，命吕王吕产为相国，以吕禄之女为皇后。高后丧事处理完毕，朝廷改任左丞相审食其为皇帝太傅。<br>
			<br>
			　　【原文】</font><br>
			<br>
			　　诸吕欲为乱，畏大臣绛、灌等，未敢发。朱虚侯以吕禄女为妇，故知其谋，乃阴令人告其兄齐王，欲令发兵西，朱虚侯、东牟侯为内应，以诛诸吕，立齐王为帝。齐王乃与其舅驷钧、郎中令祝午、中尉魏勃阴谋发兵。齐相召平弗听。<font color="#1B5969">〔〖胡三省注〗班表：诸侯王，高祖初置有太傅辅王，内史治国民，中尉掌武职，丞相统众官，如汉朝。景帝中五年，令诸侯王不得复治国，天子为置吏，改丞相曰相。武帝分汉内史为左右，后又更右为京兆尹，左为冯翊，中为执金吾，郎中令为光禄勋；故王国如故，损其郎中令秩千石；改太仆曰仆，秩亦千石。成帝绥和元年，更令相治民如郡太守，中尉如郡都尉。康曰：广陵人召平与东陵侯召平及此召平，凡三人。此召平之子奴，以平死事封黎侯，见功臣表。召，与邵同。《姓谱》：驷，郑七穆驷氏之后。祝，周武王封黄帝之后于祝，后以为氏。〕</font>八月，丙午，齐王欲使人诛相。相闻之，乃发卒卫王宫。魏勃绐召平曰：“王欲发兵，非有汉虎符验也。<font color="#1B5969">〔〖胡三省注〗应劭曰：铜虎符第一至第五，国家当发兵，遣使者至郡合符，符合乃听受之。张晏曰：符以代古之圭璋，从简易也。予据《史记》文帝纪：“三年九月，初与郡国守相铜虎符。”既有“初”字，则前乎文帝之时当未有铜虎符也。召平、魏勃事在三年之前，何缘有虎符发兵！班史于文纪三年，只书“初与郡守为铜虎符”，汰去“国相”二字。温公则但书勃语于此，而文纪不复书，岂亦有疑于此邪？〕</font>而相君围王固善，勃请为君将兵卫王。”召平信之。勃既将兵，遂围相府，召平自杀。于是齐王以驷钧为相，魏勃为将军，祝午为内史，悉发国中兵。<br>
			<br>
			　　使祝午东诈琅邪王曰：<font color="#1B5969">〔〖胡三省注〗琅邪王，刘泽也。三年，割齐琅邪封之。〕</font>“吕氏作乱，齐王发兵欲西诛之。齐王自以年少，不习兵革之事，愿举国委大王。大王，自高帝将也。<font color="#1B5969">〔〖胡三省注〗言泽自高帝时为将。〕</font>请大王幸之临菑，见齐王计事。”<font color="#1B5969">〔〖胡三省注〗临菑，即古营丘，齐国所都。〕</font>琅邪王信之，西驰见齐王。齐王因留琅邪王，而使祝午尽发琅邪国兵，并将之。<font color="#1B5969">〔			〖胡三省注〗《考异》曰：《史记》泽世家、《汉书》传，皆以为泽与齐王合谋；盖误。今从《史记》吕后本纪、齐王世家、《汉书》吕后纪、齐王传。〕</font>琅邪王说齐王曰：“大王，高皇帝適长孙也，当立。<font color="#1B5969">〔〖胡三省注〗適，读曰嫡。齐王襄，悼惠王之子，高帝之长孙也。长，知两翻；下同。〕</font>今诸大臣狐疑未有所定，而泽于刘氏最为长年，大臣固待泽决计。今大王留臣，无为也，不如使我入关计事。”齐王以为然，乃益具车送琅邪王。琅邪王既行，齐遂举兵西攻济南。<font color="#1B5969">〔〖胡三省注〗济南本属齐，元年割以封吕台；台卒，产嗣封。〕</font>遗诸侯王书，陈诸吕之罪，欲举兵诛之。<br>
			<br>
			　　相国吕产等闻之，乃遣颍阴侯灌婴将兵击之。<font color="#1B5969">〔〖胡三省注〗班志，颍阴县属颍川郡。〕</font>灌婴至荥阳，谋曰：“诸吕拥兵关中，欲危刘氏而自立。今我破齐还报，此益吕氏之资也。”乃留屯荥阳，使使谕齐王及诸侯与连和，以待吕氏变，共诛之。齐王闻之，乃还兵西界待约。<br>
			<br>
			　　<font color="#1B5969">【译文】<br>
			<br>
			　　诸吕打算作乱，因惧怕大臣周勃、灌婴等人，未敢贸然行事。朱虚侯刘章娶吕禄之女为妻，所以得知吕氏的阴谋，就暗中派人告知其兄齐王刘襄，让齐王统兵西征，朱虚侯、东牟侯为他做内应，图谋诛除吕氏，立齐王为皇帝。齐王就与他舅父驷钧、郎中令祝午、中尉魏勃暗中密谋发兵。齐相召平反对举兵。八月，丙午（二十六日），齐王准备派人杀国相召平；召平得知，就发兵包围了王宫。魏勃欺骗召平说：“齐王没有汉朝廷的发兵虎符，就要发兵，这是违法的。您发兵包围了齐王本是对的，我请求为您带兵入宫软禁齐王。”召平信以为真，让魏勃指挥军队。魏勃掌握统兵权之后，就命令包围相府；召平自杀。于是，齐王命驷钧为相，魏勃为将军，祝午为内史，征发齐国的全部兵员。<br>
			<br>
			　　齐王派祝午到东面的琅邪国，欺骗琅邪王刘泽说：“吕氏在京中发动变乱，齐王发兵，准备西入关中诛除吕氏。齐王因为自己年轻，又不懂得军旅战阵之事，自愿把整个齐国听命于大王的指挥。大王您在高祖时就已统兵为将，富有军事经验；请大王光临齐都临淄，与齐王面商大事。”琅邪王信以为真，迅速赶往临淄见齐王。齐王乘机扣留了琅邪王，而指令祝午全部征发琅邪国的兵员，一并由自己统领。琅邪王对齐王说：“大王是高皇帝的嫡长孙，应当立为皇帝；现在朝中大臣对立谁为帝犹豫不定，而我在刘氏宗室中年龄最大，大臣们本当等着由我决定择立皇帝的大计。现在大王留我在此处，我无所作为，不如让我入关计议立帝之事。”齐王认为他说得有道理，就准备了许多车辆为琅邪王送行。琅邪王走后，齐王就出兵向西攻济南国；齐王还致书于各诸侯王，历数吕氏的罪状，表明自己起兵灭吕的决心。<br>
			<br>
			　　相国吕产等人闻讯齐王举兵，就派颍阴侯灌婴统兵征伐。灌婴率军行至荥阳，与其部下计议说：“吕氏在关中手握重兵，图谋篡夺刘氏天下，自立为帝。如果我们现在打败齐军，回报朝廷，这就增强了吕氏的力量。”于是，灌婴就在荥阳屯兵据守，并派人告知齐王和诸侯，约定互相联合，静待吕氏发起变乱，即一同诛灭吕氏。齐王得知此意，就退兵到齐国的西部边界，待机而动。<br>
			<br>
			　　【原文】</font><br>
			<br>
			　　吕禄、吕产欲作乱，内惮绛侯、朱虚等，外畏齐、楚兵，又恐灌婴畔之。欲待灌婴兵与齐合而发，犹豫未决。<br>
			<br>
			　　当是时，济川王太、淮阳王武、常山王朝及鲁王张偃皆年少，未之国，居长安；赵王禄、梁王产各将兵居南、北军。皆吕氏之人也。列侯群臣莫自坚其命。<br>
			<br>
			　　太尉绛侯勃不得主兵。曲周侯郦商老病，<font color="#1B5969">〔〖胡三省注〗班志，曲周县属广平国。〕</font>其子寄与吕禄善。绛侯乃与丞相陈平谋，使人劫郦商，令其子寄往绐说吕禄曰：“高帝与吕后共定天下，刘氏所立九王，<font color="#1B5969">〔〖胡三省注〗楚王交，高祖弟。代王恒、淮南王长，高祖子。吴王濞，高祖侄。琅邪王泽，刘氏疏属。齐王襄，高祖孙。常山王朝、淮阳武、济川王太，惠帝子。说，式芮翻。〕</font>吕氏所立三王，<font color="#1B5969">〔〖胡三省注〗梁王吕产，赵王吕禄，燕王吕通也。〕</font>皆大臣之议，事已布告诸侯，诸侯皆以为宜。今太后崩，帝少，而足下佩赵王印，不急之国守藩，乃为上将，将兵留此，为大臣诸侯所疑。足下何不归将印，以兵属太尉，<font color="#1B5969">〔〖胡三省注〗属，之欲翻；下同。〕</font>请梁王归相国印，与大臣盟而之国。齐兵必罢，大臣得安，足下高枕而王千里，此万世之利也。”吕禄信然其计，欲以兵属太尉。使人报吕产及诸吕老人，或以为便，或曰不便，计犹豫未有所决。<br>
			<br>
			　　吕禄信郦寄，时与出游猎，过其姑吕嬃。嬃大怒曰：<font color="#1B5969">〔〖胡三省注〗媭，吕后之妹，樊哙之妻；於禄，姑也。过，工禾翻。〕</font>&quot;“若为将而弃军，吕氏今无处矣！”乃悉出珠玉、宝器散堂下，曰：“毋为他人守也！”<br>
			<br>
			　　<font color="#1B5969">【译文】<br>
			<br>
			　　吕禄、吕产想发起变乱，但内惧朝中绛侯周勃、朱虚侯刘章等人，外怕齐国和楚国等宗室诸王的重兵，又恐手握军权的灌婴背叛吕氏，打算等灌婴所率汉兵与齐军交战之后再动手，所以犹豫未决。<br>
			<br>
			　　此时，济川王刘太、淮阳王刘武、常山王刘朝及鲁王张偃，都年幼，没有就职于封地，居住于长安；赵王吕禄、梁王吕产分别统率南军和北军，都是吕氏一党。列侯群臣没有人能自保安全。<br>
			<br>
			　　太尉绛侯周勃手中没有军权。曲周侯郦商年老有病，其子郦寄与吕禄交好。绛侯就与丞相陈平商定一个计策，派人劫持了郦商，让他儿子郦寄去欺骗吕禄说：“高帝与吕后共同安定天下，立刘氏九人为诸侯王，立吕氏三人为诸侯王，都是经过朝廷大臣议定的，并已向天下诸侯公开宣布，诸侯都认为理应如此。现在太后驾崩，皇帝年幼，您身佩赵王大印，不立即返回封国镇守，却出任上将，率兵留在京师，必然会受到大臣和诸侯王的猜忌。您为何不交出将印，把军权还给太尉，请梁王归还相国大印给朝廷，您二人与朝廷大臣盟誓后各归封国？这样，齐兵必会撤走，大臣也得以心安，您高枕无忧地去做方圆千里的一国之王，这是造福于子孙万代的事。”吕禄相信了郦寄的计谋，想把军队交给太尉统率；派人把这个打算告知吕产及吕氏长辈，有人同意，有人反对，计策犹豫未决。<br>
			<br>
			　　吕禄信任郦寄，经常结伴外出游猎，途中曾前往拜见其姑母吕。吕嬃大怒说：“你身为上将而轻易地离军游猎，吕氏如今将无处容身了！”吕把家中的珠玉、宝器全拿出来，抛散到堂下，说：“不要为别人守着这些东西了！”<br>
			<br>
			　　【原文】</font><br>
			<br>
			　　九月，庚申旦，<font color="#1B5969">〔〖胡三省注〗《考异》曰：《史记》本纪，“八月庚申旦”上有“八月丙午”。《汉书》高后纪亦云“八月庚申”。今以长历推之，下“八月”当为“九月”。〕</font>平阳侯窋行御史大夫事，见相国产计事。郎中令贾寿使从齐来，<font color="#1B5969">〔〖胡三省注〗《姓谱》：周康王封唐叔虞少子公明于贾城，子孙以国为氏。又，晋大夫贾季食邑于贾，其后以邑为氏。〕</font>因数产曰：“王不早之国，今虽欲行，尚可得邪！”具以灌婴与齐、楚合从欲诛诸吕告产，<font color="#1B5969">〔〖胡三省注〗师古曰：齐、楚俱在山东，连兵西乡，欲诛诸吕，亦犹六国为从以敌秦，故谓之合从也。从，子容翻。〕</font>且趣产急入宫。<font color="#1B5969">〔〖胡三省注〗趣，读曰促。〕</font>平阳侯颇闻其语，驰告丞相、太尉。<br>
			<br>
			　　太尉欲入北军，不得入。襄平侯纪通尚符节，乃令持节矫内太尉北军。<font color="#1B5969">〔〖胡三省注〗班志，襄平县属辽东郡。张晏曰：纪通，纪信子也。尚，主也；今符节令也。晋灼曰：纪信焚死，不见其后。功臣表云：通，纪成之子，以成死事故封侯。贡父曰：汉祖以善用人得天下，岂忘纪信之功哉！疑成者，即信之一名也。通尚符节，故使持节矫以帝命内勃北军。内，读曰纳。〕</font>太尉复令郦寄与典客刘揭先说吕禄曰：<font color="#1B5969">〔〖胡三省注〗班志：典客，秦官，掌诸侯、归义蛮夷；景帝中六年，更名大行令；武帝太初元年，更名大鸿胪。〕</font>“帝使太尉守北军，欲足下之国。急归将印辞去。不然，祸且起。”吕禄以为郦况不欺己，遂解印属典客，而以兵授太尉。太尉至军，吕禄已去。太尉入军门，行令军中曰：“为吕氏右袒，为刘氏左袒！”<font color="#1B5969">〔〖胡三省注〗师古曰：袒者，脱衣袖而肉袒也；左、右袒者，偏脱其一耳。袒，徒旱翻。郑氏注觐礼云：凡为礼事者左袒；若请罪待刑则右袒。〕</font>军中皆左袒，太尉遂将北军。然尚有南军。丞相平乃召朱虚侯章佐太尉，太尉令朱虚侯监军门，令平阳侯告卫尉：“毋入相国产殿门。”<font color="#1B5969">〔〖胡三省注〗卫尉，掌宫门卫屯兵。平阳侯时为御史大夫，盖将丞相之命以告卫尉，使毋纳产也。〕</font><br>
			<br>
			　　<font color="#1B5969">【译文】<br>
			<br>
			　　九月，庚申（初十）清晨，行使御史大夫职权的平阳侯曹窋，前来与相国吕产议事。郎中令贾寿出使齐国返回，批评吕产说：“大王不早些去封国，现在即便是想去，还能够吗！”贾寿把灌婴已与齐、楚两国联合欲诛灭吕氏的事告诉了吕产，并且催吕产迅速入据皇宫，设法自保。平阳侯曹窋听到了贾寿的话，快马加鞭，赶来向丞相和太尉报告。<br>
			<br>
			　　太尉想进入北军营垒，但被阻止不得入内。襄平侯纪通负责典掌皇帝符节，太尉便命令他持节，伪称奉皇帝之命允许太尉进入北军营垒。太尉又命令郦寄和典客刘揭先去劝说吕禄：“皇帝指派太尉代行北军指挥职务，要您前去封国。立即交出将印，告辞赴国！否则，将有祸事发生！”吕禄认为郦寄不会欺骗自己，就解下将军印绶交给典客刘揭，而把北军交给太尉指挥。太尉进入北军时，吕禄已经离去。太尉进入军门，下令军中说：“拥护吕氏的袒露右臂膀，拥护刘氏的袒露左臂膀！”军中将士全都袒露左臂膀。太尉就这样取得了北军的指挥权。但是，还有南军未被控制。丞相陈平召来朱虚侯刘章辅佐太尉。太尉令朱虚侯监守军门，又令平阳侯曹告诉统率宫门禁卫军的卫尉说：“不许相国吕产进入殿门！”<br>
			<br>
			　　【原文】</font><br>
			<br>
			　　吕产不知吕禄已去北军，乃入未央宫，欲为乱。至殿门，弗得入，徘徊往来。平阳侯恐弗胜，驰语太尉。太尉尚恐不胜诸吕，未敢公言诛之，乃谓朱虚侯曰：“急入宫卫帝！”朱虚侯请卒，太尉予卒千馀人。<font color="#1B5969">〔〖胡三省注〗予，读曰与。〕</font>入未央宫门，见产廷中。日餔时，<font color="#1B5969">〔〖胡三省注〗申时食为餔。餔，奔谟翻。〕</font>遂击产，产走。天风大起，以故其从官乱，莫敢斗，逐产，杀之郎中府吏厕中。<font color="#1B5969">〔〖胡三省注〗如淳曰：郎中令，掌宫殿门户，故府在宫中。从，才用翻。〕</font>朱虚侯已杀产，帝命谒者持节劳朱虚侯。朱虚侯欲夺其节，谒者不肯。朱虚侯则从与载，因节信驰走，<font color="#1B5969">〔〖胡三省注〗师古曰：因谒者所持之节，用为信也。章与谒者同车，故为门者所信，得入长乐宫。〕</font>斩长乐卫尉吕更始。还，驰入北军报太尉。太尉起，拜贺朱虚侯曰：“所患独吕产。今已诛，天下定矣！”遂遣人分部悉捕诸吕男女，无少长皆斩之。辛酉，捕斩吕禄而笞杀吕嬃，使人诛燕王吕通而废鲁王张偃。戊辰，徙济川王王梁。<font color="#1B5969">〔〖胡三省注〗吕产既诛，故徙太王梁。〕</font>遣朱虚侯章以诛诸吕事告齐王，令罢兵。<br>
			<br>
			　　灌婴在荥阳，闻魏勃本教齐王举兵，使使召魏勃至，责问之。勃曰：“失火之家，岂暇先言丈人而后救火乎！”因退立，股战而栗，<font color="#1B5969">〔〖胡三省注〗师古曰：言以社稷将危，故举兵而正之，不暇待有诏命也。股，脚也。战者，惧之甚也。栗，与栗同。〕</font>恐不能言者，终无他语。灌将军熟视笑曰：“人谓魏勃勇，妄庸人耳，何能为乎！”乃罢魏勃。灌婴兵亦罢荥阳归。<br>
			<br>
			　　班固赞曰：孝文时，天下以郦寄为卖友。<font color="#1B5969">〔〖胡三省注〗言寄与禄友善，诡说之出游，因夺其兵而诛之，是寄卖友也。〕</font>夫卖友者，谓见利而忘义也。若寄父为功臣而又执劫，虽摧吕禄以安社稷，谊存君亲可也。<font color="#1B5969">〔〖胡三省注〗师古曰：周勃劫其父，令其子行说。予谓劫者，劫质也。盖劫寄父商为质，谕以不行说禄将杀之也。盖当时皆以寄为卖友，故固发明父子、朋友各有其伦，为人臣子者当知所缓急先后也。〕</font><br>
			<br>
			　　<font color="#1B5969">【译文】<br>
			<br>
			　　吕产不知吕禄已离开北军，进入未央宫，准备作乱。吕产来到殿门前，无法入内，在殿门外徘徊往来。平阳侯恐怕难以制止吕产入宫，策马告知太尉。太尉还怕未必能战胜诸吕，没敢公开宣称诛除吕氏，就对朱虚侯说：“立即入宫保卫皇帝！”朱虚侯请求派兵同往，太尉拨给他一千多士兵。朱虚侯进入未央宫门，见到吕产正在廷中。时近傍晚，朱虚侯立即率兵向吕产冲击，吕产逃走。天空狂风大作，因此吕产所带党羽亲信慌乱，都不敢接战搏斗；朱虚侯等人追逐吕产，在郎中府的厕所中将吕产杀死。朱虚侯已杀吕产，皇帝派谒者持皇帝之节前来慰劳朱虚侯。朱虚侯要夺皇帝之节，谒者不放手，朱虚侯就与持节的谒者共乘一车，凭着皇帝之节，驱车疾驰，斩长乐卫尉吕更始。事毕返回，驰入北军，报知太尉。太尉起立向朱虚侯拜贺说：“最令人担忧的就是吕产。现在吕产被杀，天下已定！”于是，太尉派人分头逮捕所有吕氏男女，不论老小一律处斩。辛酉（十一日），捕斩吕禄，将吕嬃乱棒打死，派人杀燕王吕通，废除鲁王张偃。戊辰（十八日），改封济川王刘太为梁王，派朱虚侯刘章去告知齐王，吕氏已被诛灭，令齐罢兵。<br>
			<br>
			　　灌婴驻扎荥阳，闻知魏勃原先教唆齐王举兵，便派人召魏勃来见，加以责问。魏勃回答说：“家中失火的时候，哪有空闲时间先请示长辈而后才救火呢！”随即退立一旁，两腿颤抖不止，吓得说不出话来，直到最后也说不出别的话，为自己辩解。灌将军仔细审视魏勃，笑着说：“人说魏勃武勇，其实不过是个狂妄而平庸的人罢了，能有什么作为呢！”于是赦免魏勃不加追究。灌婴所统率的军队也从荥阳撤回长安。<br>
			<br>
			　　班固赞曰：孝文帝时，天下人都批评郦寄出卖朋友。所谓出卖朋友，是指见利忘义。至于郦寄，他的父亲本是汉室开国功臣，而且又被周勃等人劫持；郦寄的行为，虽使朋友吕禄被杀，却安定了国家，顾全了君臣父子的伦理大义，还是可以的。<br>
			<br>
			　　【原文】</font><br>
			<br>
			　　诸大臣相与阴谋曰：“少帝及梁、淮阳、恒山王，皆非真孝惠子也。吕后以计诈名他人子，杀其母养后宫，令孝惠子之，立以为后及诸王，以强吕氏。今皆已夷灭诸吕，而所立即长，用事，吾属无类矣。不如视诸王最贤者立之。”或言：“齐王，高帝长孙，可立也。”大臣皆曰：“吕氏以外家恶而几危宗庙，乱功臣。今齐王舅驷钧，虎而冠。<font color="#1B5969">〔〖胡三省注〗言驷钧恶戾，如虎而著冠。〕</font>即立齐王，复为吕氏矣。代王方今高帝见子最长，仁孝宽厚，太后家薄氏谨良。<font color="#1B5969">〔〖胡三省注〗言高帝见在诸子惟代王为最长也。见，贤遍翻。代王，高帝姬薄氏所生。薄姓，战国已有之；《风俗通》：卫有贤人薄疑。〕</font>且立长固顺，况以仁孝闻天下乎！”乃相与共阴使人召代王。<br>
			<br>
			　　代王问左右，郎中令张武等曰：“汉大臣皆故高帝时大将，习兵，多谋诈。此其属意非止此也，<font color="#1B5969">〔〖胡三省注〗师古曰：言常有异志也。属意，犹言注意也。属，音之欲翻。〕</font>特畏高帝、吕太后威耳。今已诛诸吕，新啑血京师，<font color="#1B5969">〔〖胡三省注〗《索隐》曰：《汉书》作“喋”，音跕，丁牒翻。陈汤、杜业皆言“喋血”，无盟歃事。《广雅》曰：喋，履也。予据《类篇》：啑字有色甲、色洽二翻。既从啑字音义，当与歃同；若从喋字，则有履之义。《公羊传》曰：京，大也；师，众也：天子之居，必以众大之辞言之。〕</font>此以迎大王为名，实不可信。愿大王称疾毋往，以观其变。”中尉宋昌进曰：“群臣之议皆非也。夫秦失其政，诸侯、豪杰并起，人人自以为得之者以万数，然卒践天子之位者，刘氏也，天下绝望，一矣。高帝封王子弟，地犬牙相制，此所谓磐石之宗也，<font color="#1B5969">〔〖胡三省注〗师古曰：言地形如犬之牙，交而相入也。石大而下平，磐据地面，不可得而移动，故以为喻也。王，于况翻。〕</font>天下服其强，二矣。汉兴，除秦苛政，约法令，施德惠，人人自安，难动摇，三矣。夫以吕太后之严，立诸吕为三王，擅权专制；然而太尉以一节入北军一呼，士皆左袒为刘氏，叛诸吕，卒以灭之。此乃天授，非人力也。今大臣虽欲为变，百姓弗为使，其党宁能专一邪？方今内有硃虚、东牟之亲，外畏吴、楚、淮阳、琅邪、齐、代之强。<font color="#1B5969">〔〖胡三省注〗“淮阳”，《史记》作“淮南”，当从之。〕</font>方今高帝子，独淮南王与大王。大王又长，贤圣仁孝闻于天下，故大臣因天下之心而欲迎立大王。大王勿疑也。”代王报太后计之。犹豫未定，卜之，兆得大横。<font color="#1B5969">〔〖胡三省注〗应劭曰：龟曰兆，筮曰卦。卜者以荆灼龟，文正横也。〕</font>占曰：“大横庚庚，余为天王，夏启以光。”<font color="#1B5969">〔〖胡三省注〗服虔曰：庚庚，横貌。李奇曰：庚庚，其繇文也。占，谓其繇也。张晏曰：先是五帝官天下，老则嬗贤；至夏启始传嗣，能光先君之业。文帝亦袭父迹，言似启也。师古曰：繇，丈救翻，本作“籀”。籀，书也。谓读卜词。孔颖达曰：兆者，龟之亹坼；繇者，卜之文辞。〕</font>代王曰：“寡人固已为王矣，又何王？”卜人曰：“所谓天王者，乃天子也。”于是代王遣太后弟薄昭往见绛侯，绛侯等具为昭言所以迎立王意。薄昭还报曰：“信矣，毋可疑者。”<font color="#1B5969">〔〖胡三省注〗毋，与无通。〕</font>代王乃笑谓宋昌曰：“果如公言。”<br>
			<br>
			　　乃命宋昌参乘，<font color="#1B5969">〔〖胡三省注〗师古曰：戎事则称车右，其余则曰参乘。参者，三也，盖取三人为义。〕</font>张武等六人乘传，从诣长安。至高陵，休止，<font color="#1B5969">〔〖胡三省注〗传，株恋翻。班志，高陵县属左冯翊。《括地志》：高陵故城在雍州高陵县西一里。从，才用翻。〕</font>而使宋昌先驰之长安观变。昌至渭桥，<font color="#1B5969">〔〖胡三省注〗苏林曰：渭桥，在长安北三里。《索隐》曰：咸阳宫在渭北，兴乐宫在渭南，秦昭王通两宫之间作渭桥，长三百八十步。关中记云：石柱以北属扶风，石柱以南属京兆。〕</font>丞相以下皆迎。昌还报。代王驰至渭桥，群臣拜谒称臣，代王下车答拜。太尉勃进曰：“愿请閒。”<font color="#1B5969">〔〖胡三省注〗包恺曰：閒，音闲；言欲向空闲处。师古曰：閒，容也，犹今言中閒也；请容暇之顷，当有所陈，不欲于众中显论也。他皆类此。〕</font>宋昌曰：“所言公，公言之；所言私，王者无私。”太尉乃跪上天子玺、符。代王谢曰：“至代邸而议之。”<br>
			<br>
			　　<font color="#1B5969">【译文】<br>
			<br>
			　　诸位大臣暗地共同商量说：“少帝和梁王、淮阳王、恒山王，都不真是孝惠帝的儿子，当年吕后设计取他人的儿子，杀死他们的生母，把他们收养在后宫中，令孝惠帝认做儿子，立为继承人和诸侯王，用来加强吕氏的力量。现在，吕氏已被灭族，但吕氏所立的人，很快就要长大，等他们掌握实权，我们恐怕都要被灭族！不如从诸侯王中另选最贤者立为皇帝。”有人说：“齐王，是高帝的长孙，可立他为帝。”大臣们都说：“吕氏正因为外戚强横，几乎危及皇帝宗庙，摧残功臣，现在齐王的舅舅驷钧，为人暴恶好像戴着冠帽的老虎，假若立齐王为帝，驷钧一族就会成为第二个吕氏。代王是高帝在世诸子中年龄最大的一位，为人仁孝宽厚，太后薄氏一家谨慎温良。立年长的本来就名正言顺，更何况代王又以仁孝而闻名于天下呢！”于是，大臣们共同议定拥立代王为帝，并暗地派人召代王入京。<br>
			<br>
			　　代王就此征询左右亲信大臣意见，郎中令张武等人说：“汉廷大臣都是当年高帝开国时的大将，精通军事，多有诡诈奇计。这些人的愿望并不止于已有的权位，只是畏惧高帝、吕太后的严威罢了。现在，他们已诛除诸吕，刚喋血京师，此来以迎接大王为名，实在不可轻信。希望大王自称有病，不要前去长安，静观政局变化。”中尉宋昌却说：“各位的意见都是错误的。当年，秦失去了政权，诸侯、豪杰蜂拥而起，自以为可以得天下的人，数以万计，但最后登上天子之位的是刘氏；天下人不敢再有称帝的奢望，这是第一条。高帝分封子弟为诸侯王，封地犬牙交错，可以控制天下，这就是所谓宗族稳如磐石，天下人信服它的强大，这是第二条。汉朝建立之后，废除秦的苛政，简省法令，推行德政，百姓安居乐业，很难动摇，这是第三条。以吕太后的威严，封立吕氏三人为王，独掌大权专制朝政，然而，太尉仅凭一个符节，进入北军一呼，军士全都左袒，拥护刘氏，背叛诸吕，终于消灭了吕氏。刘氏的帝位，来源于天授，不是靠人力争夺而得。现在，即使大臣另有异谋，百姓也不会为其所用，他们的党羽难道能够统一吗！现在，朝内有朱虚侯、东牟侯这样的宗室大臣，外面又畏惧吴、楚、淮阳、琅邪、齐、代等强大的宗室诸国，大臣谅必不敢另生他念。高帝诸子，现在只有淮南王与大王健在，大王又年长，天下人都知道您的贤圣仁孝，所以大臣们顺应天下人之心，要迎立大王为皇帝。大王不必猜疑！”代王禀报太后商议此事，犹豫未定。卜问凶吉，得到了“大横”的征兆，所得卜辞说：“横线直贯多强壮，我做天王，夏启的事业得到光大发扬。”代王说：“我本来就是王了，又做什么王？”占卜的人说：“所谓天王，是指天子。”于是，代王派太后之弟薄昭前去拜见绛侯。绛侯等人向薄昭详细说明迎立代王为帝的本意。薄昭还报代王说：“迎立之事是真实的，没有什么可疑之处。”代王就笑着对宋昌说：“果然如您所说。”<br>
			<br>
			　　代王于是命令宋昌做为自己的陪乘，同车而行，张武等六人乘坐官府驿车，一起随代王到长安。行至高陵县，暂停休整，代王命宋昌先驰入长安观察动静。宋昌行至渭桥，丞相及以下百官都来迎接。宋昌回来报告。代王驰车赶到渭桥，群臣跪拜进见，俯首称臣，代王下车还礼。太尉周勃近前说：“希望与您单独谈话。”宋昌回答说：“您要说的，如果是公事，就公开说；如果是私事，做王的人是没有私情的。”太尉才跪下，呈上天子所专用的玺和符，代王辞谢说：“到代国官邸再商量此事。”<br>
			<br>
			　　【原文】</font><br>
			<br>
			　　后九月，己酉晦，代王至长安，舍代邸，群臣从至邸。丞相陈平等皆再拜言曰：“子弘等皆非孝惠子，不当奉宗庙。大王，高帝长子，宜为嗣。愿大王即天子位！”代王西鄉让者三，南鄉让者再，<font color="#1B5969">〔〖胡三省注〗如淳曰：让群臣也。或曰：宾主位东西面，君臣位南北面；故西乡坐三让不受，群臣犹称宜，乃更南鄉坐，示变即君位之渐也。余谓如说以代王南鄉坐为即君位之渐，恐非代王所以再让之意。盖王入代邸而汉廷群臣继至，王以宾主礼接之，故西鄉；群臣劝进，王凡三让，群臣遂扶王正南之位，王又让者再；则南鄉非王之得已也，群臣扶之使南鄉耳。遽以为南鄉坐，可乎！鄉，读曰嚮（向）。〖按〗鄉，嚮之略笔，于此不可从简作“乡”。嚮，今简作“向”。〕</font>遂即天子位。群臣以礼次侍。<br>
			<br>
			　　东牟侯兴居曰：“诛吕氏，臣无功，请得除宫。”<font color="#1B5969">〔〖胡三省注〗除宫，清宫也。应劭曰：旧典，天子行幸，所至必遣静室令先按行清净殿中，以备非常。余谓此时群臣虽奉帝即位，而少帝犹居禁中，盖有所屏除也。〕</font>乃与太仆汝阴侯滕公入宫，前谓少帝曰：“足下非刘氏子，不当立！”乃顾麾左右执戟者掊兵罢去；<font color="#1B5969">〔〖胡三省注〗掊，芳遇翻。《类篇》曰：顿也。〕</font>有数人不肯去兵，宦者令张释谕告，亦去兵。<font color="#1B5969">〔〖胡三省注〗班表：宦者令属少府。张释，即大谒者、封建陵侯者，释本宦者，故兼是官。去羌吕翻。〕</font>滕公乃召乘舆车载少帝出。<font color="#1B5969">〔〖胡三省注〗康曰：天子以天下为家，不以宫室为常处。当乘舆以行天下，故托乘舆言。余谓康说乘舆本不与古义相悖；但此所谓乘舆车，不当以此解之。汉乘舆之制：轮，朱班，重牙，贰毂，两辖。金薄缪龙为舆倚较，文虎伏轼，龙首衔轭。左右吉阳筩，鸾雀立衡。為虡文画輈，羽盖华蚤。建大旗十二斿，画日月升龙。驾六马，象镳镂锡金鍐方釳。插翟尾，朱兼繁缨，赤罽易茸，金就十有二。左纛以牦牛尾为之，在左騑马轭上，大如斗。此即法驾。文帝已位，少帝安得乘此出宫乎！沈约《礼志》云：魏、晋御小出，多乘舆车。舆车，今之小舆。滕公职为太仆，与东牟侯除官，亦无缘召乘舆、金根以载少帝。意者此舆车盖天子常所乘舆车，即魏、晋间小舆也。〕</font>少帝曰：“欲将我安之乎？”滕公曰：“出就舍。”舍少府。乃奉天子法驾迎代王于邸，<font color="#1B5969">〔〖胡三省注〗《汉官仪》：天子卤簿有大驾、法驾、小驾。大驾，公卿奉引，大将军骖乘，属车八十一乘。法驾，公卿不在卤簿中，惟京兆尹、执金吾、长安令奉引，侍中骖乘，属车三十六乘。蔡邕曰：法驾，乘金根车，驾六马，有五时副车，驾四马；侍中骖乘，属车三十六乘。沈约礼志：汉制：乘舆金根车，轮皆朱班、重毂、两辖、飞軨。毂外复有毂，施辖，其外复设辖，铜贯其中。飞軨以赤油为之，广八寸，长注地，系轴头，谓之飞軨。金，金薄缪龙为舆倚较。较在箱上，虡文画藩；藩，箱也。文虎伏轼，鸾雀立衡，虡文画辕。翠羽盖，黄裹，所谓黄屋也。金华施橑末，建太常十二斿，画日月升龙，驾六黑马，施十二鸾、金为叉髦，插以翟尾。又加左纛，所谓左纛舆也。路，如周玉路之制。应劭汉官卤簿图：乘舆大驾，则御凤凰车，以金根为副，又五色安车、五色立车各五乘，建龙旗，驾四车，施八鸾，余如金根之制，犹周金路也。车各如方色，所谓五时副车。白马者，朱其鬣。安车者、坐乘。又有建华盖九重甘泉卤簿者，道车五乘，游车九乘，在乘舆车前。又有象车，最在前、试桥道。宋明帝时，建安王休仁议曰：秦改周辂制为金根，通以金薄周匝四面；汉、魏、二晋，因循莫改。〕</font>报曰：“宫谨除。”代王即夕入未央宫。有谒者十人持戟卫端门，<font color="#1B5969">〔〖胡三省注〗郎、谒者皆执戟以宿卫宫殿。前所书少帝左右执戟者，亦中郎、郎中、谒者之官也。端门，未央宫前殿之正南门也。〕</font>曰：“天子在也，足下何为者而入？”代王乃谓太尉。太尉往谕，谒者十人皆掊兵而去，代王遂入。夜，拜宋昌为卫将军，<font color="#1B5969">〔〖胡三省注〗班表：前、后、左、右将军，皆周末官，秦因之，汉不常置。蔡质《汉仪》：汉兴，置大将军、骠骑将军，位次丞相；车骑将军、卫将军、左、右、前、后将军，皆金紫，位次上卿。余据大将军始于灌婴，骠骑、车骑、左、右、前、后将军，景、武之后方有其官；卫将军则始置于此。〕</font>镇抚南北军；以张武为郎中令，行殿中。<font color="#1B5969">〔〖胡三省注〗行，谓案行也。〕</font>有司分部诛灭梁、淮阳、恒山王及少帝于邸。文帝还坐前殿，夜，下诏书赦天下。<br>
			<br>
			　　<font color="#1B5969">【译文】<br>
			<br>
			　　闰九月，己酉晦（二十九日），代王刘恒进入都城长安，住在长安的代国官邸，朝廷群臣都护送到官邸。丞相陈平等人再次跪拜启奏说：“刘弘等人都不是孝惠帝的儿子，不应侍奉宗庙做天子。大王是高帝的年长之子，应继承皇统。我们恭请大王登基做皇帝！”代王谦逊地按宾主的礼仪面向西，辞谢了三次，又按君臣之仪面向南，辞谢了两次，于是，即皇帝位。群臣按朝见皇帝的礼仪和官秩高低排班侍立。<br>
			<br>
			　　东牟侯刘兴居说：“诛除吕氏，我没有立功，请皇帝允许我前去清理皇宫。”他和太仆汝阴侯滕公夏侯婴一道进入皇宫，逼近少帝说：“您不是刘氏后代，不应做皇帝！”接着，刘兴居转身命令左右持戟卫士，放下兵器退出皇宫；有几个卫士不愿放下兵器，宦者令张释告知情由，他们也随之放下了兵器。滕公夏侯婴命令用车子将少帝送出宫外。少帝问：“你们要把我安置到何处？”滕公说：“让您住到皇宫外面。”就把他安置在少府的官衙中。于是，刘兴居和夏侯婴排列天子法驾前来代王官邸，恭迎代王入宫，他们报告说：“清理皇宫已毕。”代王于当晚进入未央宫。有十位持戟守卫端门的谒者阻拦说：“天子居住于宫中，您是干什么的，竟要入宫！”代王告知太尉周勃，周勃便前来谕告谒者有关废立皇帝的事，十位谒者都放下兵器离去，代王于是进入未央宫。当天夜间，代王就任命宋昌为卫将军，指挥南军和北军；任命张武为郎中令，负责管理殿中事务。有关机构分别派人在梁王、淮阳王、恒山王和少帝的住处杀死他们。文帝返回未央宫前殿就坐，当夜颁布诏书，大赦天下。<br>
			<br>
			　　【原文】</font><br>
			<br>
			　　<b>◎ 汉太宗孝文皇帝·上</b><br>
			<br>
			　　<font color="#1B5969">〔〖胡三省注〗荀悦曰：讳“恒”之字曰“常”，高祖中子也。母曰薄姬。礼，祖有功而宗有德。汉之子孙，以为功莫盛于高帝，故为帝者太祖庙；德莫盛于文帝，故为帝者太宗之庙。自唐以来，诸帝庙号莫不称宗，而此义泯矣。谥法：经纬天地曰文。〕</font><br>
			<br>
			　　<b>汉太宗孝文皇帝　元年（壬戌　公元前179年）</b><br>
			<br>
			　　冬，十月，庚戌，徙琅邪王泽为燕王；封赵幽王子遂为赵王。<font color="#1B5969">〔〖胡三省注〗泽以吕后七年自营陵侯封琅邪王。齐王起兵诛诸吕，泽失国，西至京师，与大臣共立帝，以功徙封燕王。赵王友幽死于吕后七年，徙梁王恢王赵，恢寻以逼死，以其国封吕禄。禄诛，乃复封友长子遂为赵王。〕</font><br>
			<br>
			　　陈平谢病。上问之，平曰：“高祖时，勃功不如臣，及诛诸吕，臣功亦不如勃，愿以右丞相让勃。”<br>
			<br>
			　　十一月，辛巳，上徙平为左丞相，太尉勃为右丞相，大将军灌婴为太尉。诸吕所夺齐、楚故地，皆复与之。<font color="#1B5969">〔〖胡三省注〗吕后封吕台为吕王，得梁地，夺齐、楚之地以传益之。〕</font><br>
			<br>
			　　论诛诸吕功，右丞相勃以下益户、赐金各有差。绛侯朝罢趋出，意得甚。上礼之恭，常目送之。<font color="#1B5969">〔〖胡三省注〗上礼勃恭甚，其罢朝也，常目送之；待其既出，然后肆体自如。朝，直遥翻；下同。〕</font>郎中安陵袁盎谏曰：<font color="#1B5969">〔〖胡三省注〗安陵属右扶风，惠帝所起陵邑。按《姓谱》：辕、袁、爰三姓皆出陈辕涛涂之后。按《史记》作“爰盎”，《汉书》作“袁盎”，则“袁”、“爰”通也。〕</font>“诸吕悖逆，大臣相与共诛之。是时丞相为太尉，本兵柄，适会其成功。今丞相如有骄主色，<font color="#1B5969">〔〖胡三省注〗如，似也。〕</font>陛下谦让。臣主失礼，窃为陛下弗取也！”后朝，上益庄，丞相益畏。<br>
			<br>
			　　<font color="#1B5969">【译文】<br>
			<br>
			　　<b>◎ 汉文帝·上</b><br>
			<br>
			　　<b>汉文帝前元年（壬戌　公元前179年）</b><br>
			<br>
			　　冬季，十月，庚戌（初一），文帝改封琅邪王刘泽为燕王；封立赵幽王之子刘遂为赵王。<br>
			<br>
			　　丞相陈平因病请求辞职，汉文帝询问原因，陈平说：“高祖开国时，周勃的功劳不如我大，在诛除诸吕的事件中，我的功劳不如周勃；我请求将右丞相的职务让给周勃担任。”<br>
			<br>
			　　十一月，辛巳（初八），文帝将陈平调任为左丞相，任命太尉周勃为右丞相，大将军灌婴为太尉。文帝还下令，把吕后当政时割夺齐、楚两国封立诸吕的封地，全部归还给齐国和楚国。<br>
			<br>
			　　朝廷对诛灭诸吕的人论功行赏，右丞相周勃以下，都被增加封户和赐金，数量各有差别。绛侯周勃散朝时小步疾行退出，十分得意；文帝对绛侯以礼相待，很为恭敬，经常目送他退朝。担任郎中的安陵人袁盎谏阻文帝说：“诸吕骄横谋反，大臣们合作将吕氏诛灭。那时，丞相身为太尉，掌握兵权，才天缘凑巧建立了这番功劳。现在，丞相好像已有对人主骄矜的神色，陛下却对他一再谦让；臣子和君主都有失礼节，我私下认为陛下不该如此！”以后朝会时，文帝越来越庄重威严，丞相周勃也就越来越敬畏。<br>
			<br>
			　　【原文】</font><br>
			<br>
			　　十二月，诏曰：“法者，治之正也。今犯法已论，而使无罪之父母、妻子、同产坐之，及为收帑，朕甚不取！其除收帑诸相坐律令。”<font color="#1B5969">〔〖胡三省注〗应劭曰：帑，子也。秦法：一人有罪，并坐其室家。今除此律。帑，音奴。〖按〗帑，古通孥，指儿女。另音倘，指官库之财。〕</font><br>
			<br>
			　　春，正月，有司请蚤建太子。上曰；“朕既不德，纵不能博求天下贤圣有德之人而禅天下焉，而曰豫建太子，是重吾不德也。其安之！”<font color="#1B5969">〔〖胡三省注〗师古曰：重，谓增益也。安，犹徐也；言不宜汲汲耳。重，直用翻；他皆类此。〕</font>有司曰：“豫建太子，所以重宗庙、社稷，不忘天下也。”上曰：“楚王，季父也；吴王，兄也；淮南王，弟也。岂不豫哉？今不选举焉，而曰必子，人其以朕为忘贤有德者而专于子，非所以忧天下也！”有司固请曰：“古者殷、周有国，治安皆千馀岁，用此道也。<font color="#1B5969">〔〖胡三省注〗师古曰：所以能尔者，以承嗣相传故也。治，直吏翻。〕</font>立嗣必子，所从来远矣。高帝平天下为太祖，子孙继嗣世世不绝，今释宜建<font color="#1B5969">〔〖胡三省注〗释，舍也。宜建，谓嗣也。〕</font>而更选于诸侯及宗室，非高帝之志也。更议不宜。。<font color="#1B5969">〔〖胡三省注〗师古曰：不当更议。〕</font>子启最长，<font color="#1B5969">〔〖胡三省注〗启，景帝名。长，知两翻。〕</font>纯厚慈仁，请建以为太子。”上乃许之。<br>
			<br>
			　　<font color="#1B5969">【译文】<br>
			<br>
			　　十二月，文帝下诏说：“法律，是治理天下的依据。现在的法律对违法者本人做了处罚之后，还要株连到他本来没有犯罪的父母、妻子、兄弟，以至将他们收为官奴婢，朕认为这样的法律十分不可取！自今以后废除各种收罪犯家属为奴婢及各种相连坐的律令！”<br>
			<br>
			　　春季，正月，有关官员请求文帝早日确立太子。文帝说：“朕已不德，不能博求天下贤圣有德的人，将帝位禅让给他，而又说‘早立太子’，这是加重我的不德行为；还是暂缓议定吧！”有关官员说：“预先确立太子，是为了尊重宗庙和国家，不忘天下。”文帝说：“楚王，是我的叔父；吴王，是我的兄长；淮南王，是我的弟弟；难道他们不是早就存在的继承人吗？如果我现在不选择贤能之人为帝位继承人，而说必须传位给儿子，世人将认为我忘记了贤能有德的人，而专私于自己的儿子，这不是以天下为重的作法！”有关官员坚持请求说：“古代殷、周建国之后，都经历了　一千多年的长治久安，它们都采用了早立太子的制度；天子必须从儿子之中确立继承人，这是由来已久的了。高帝平定天下而为汉室太祖，应当子孙相传世代不绝，如果现在舍弃了理应继承的皇子，不立太子，而另从诸侯王和宗室中选择继承人，这是违背高帝愿望的。在皇子之外另议继承人是不应该的。陛下诸子中，以刘启年龄最大，他为人纯厚仁慈，请陛下立刘启为太子。”文帝至此才同意臣下的奏请。<br>
			<br>
			　　【原文】</font><br>
			<br>
			　　三月，立太子母窦氏为皇后。<font color="#1B5969">〔〖胡三省注〗春秋之法，母以子贵。《风俗通》：夏帝相遭有穷氏之难，其妃方娠，逃出自窦而生少康，其后氏焉。〕</font>皇后，清河观津人。<font color="#1B5969">〔〖胡三省注〗班志，观津县属信都国，清河郡无观津。盖信都、清河本皆赵地，景帝二年为广川国，四年为信都郡，而清河郡则高帝置；此在未分置之前，故系之清河。杜佑曰：汉观津县在德州蓨县东北。〕</font>有弟广国，字少君，幼为人所略卖，传十馀家，闻窦后立，乃上书自陈。召见，验问，得实，乃厚赐田宅、金钱，与兄长君家于长安。绛侯、灌将军等曰：“吾属不死，命乃且县此两人。<font color="#1B5969">〔〖胡三省注〗县，读曰悬。〕</font>两人所出微，不可不为择师傅、宾客；又复效吕氏，大事也！”于是乃选士之有节行者与居。窦长君、少君由此为退让君子，不敢以尊贵骄人。<font color="#1B5969">〔〖胡三省注〗观绛、灌所以处二窦，后世大臣以文义自持者，其智识及此乎！〕</font><br>
			<br>
			　　诏振贷鳏、寡、孤、独、穷困之人。<font color="#1B5969">〔〖胡三省注〗师古曰：振，起也，为给贷之，令其存立也。诸振救、振赡，其义皆同。今流俗作字从“贝”者，非也，自别有训。贷，吐戴翻。〕</font>又令：“八十已上，月赐米、肉、酒；九十已上，加赐帛、絮。赐物当禀鬻米者，<font color="#1B5969">〔〖胡三省注〗禀，给也。鬻，读曰粥，之六翻，糜。〕</font>长吏阅视，丞若尉致；<font color="#1B5969">〔〖胡三省注〗师古曰：长吏，县之令、长也。若者，豫及之辞；致者，送至也；或丞、或尉自致之也。班表：县令、长皆秦官，掌治其县。万户以上为令，秩千石至六百石；减万户为长，秩五百石至三百石；皆有丞、尉，秩四百石至二百石；是为长吏。长，知两翻。〕</font>不满九十，啬夫、令史致；<font color="#1B5969">〔〖胡三省注〗汉制：十里一亭，十亭一乡。乡有啬夫，职听讼、收赋税。《风俗通》曰：啬者，省也；夫，赋也；言消息百姓，均其赋役。又汉制：县长吏百石以下有所谓斗食佐史。汉官云：斗食佐史，即斗食令史。〕</font>二千石遣都吏循行，不称者督之。”<font color="#1B5969">〔〖胡三省注〗苏林曰：取其都吏有德也。如淳曰：律说：都吏，今督邮是也。闲惠晓事，即为文无害都吏。师古曰：如说是。其循行有不如诏意者，二千石察视责罚之。行，下孟翻。称，尺证翻。〕</font><br>
			<br>
			　　楚元王交薨。<br>
			<br>
			　　<font color="#1B5969">【译文】<br>
			<br>
			　　三月，立太子生母窦氏为皇后。窦皇后是清河郡观津县人。她有位弟弟窦广国，字少君，幼年时被人拐卖，先后转换了十多家，听说窦氏被立为皇后，便上书自言身世。窦皇后召见他，核验询问，证实无误，就赐给他大量的田宅和金钱，与其兄长君在长安安家居住。绛侯、灌将军等人议论说：“我等不　死，命运就将取决于此两人。他们两人出身微贱，不可不为他们慎选师傅和宾客；否则，他们又有可能效法吕氏以外戚专权，这是大事！”于是，大臣们从士人中精选有节行的人与二人同住。窦长君、窦少君由此成为退让君子，不敢　以皇后至亲的尊贵地位对人骄矜。<br>
			<br>
			　　文帝下诏救济鳏、寡、孤、独和穷困的人。文帝还下令：“年龄八十岁以上者，每月赐给米、肉、酒若干；年龄九十岁以上的老人，另外再赐给帛和絮。凡是应当赐给米的，各县的县令要亲自检查，由县丞或县尉送米上门；赐给不满九十岁的老人的东西，由啬夫、令史给他们送去；郡国二千石长官要派出负责监察的都吏，循环监察所属各县，发现不按诏书办理者给以责罚督促。”<br>
			<br>
			　　楚元王刘交去世。<br>
			<br>
			　　【原文】</font><br>
			<br>
			　　夏，四月，齐、楚地震，二十九山同日崩，大水溃出。<br>
			<br>
			　　时有献千里马者。帝曰：“鸾旗在前，<font color="#1B5969">〔〖胡三省注〗刘昭志：乘舆大驾、法驾，前驱有九斿、云&#17232;、凤凰闟戟、皮轩、鸾旗，皆大夫载。鸾旗者，编羽毛，列系幢旁；民或谓之鸡翘，非也。胡广曰：鸾旗，以铜作鸾鸟车衡上。与本志不同。晋志曰：鸾旗车，驾四马，先辂所载也。〕</font>属车在后，<font color="#1B5969">〔〖胡三省注〗汉制：大驾，属车八十一乘，备千乘万骑。刘昭曰：古者诸侯贰车九乘。秦灭六国，兼其车服。古大驾属车八十一乘；法驾半之。沈约曰：属车皆皂盖、黄里。师古曰：属，之欲翻。〕</font>吉行日五十里，师行三十里。朕乘千里马，独先安之？”于是还其马，与道里费，而下诏曰：“朕不受献也。其令四方毋求来献。”<br>
			<br>
			　　帝既施惠天下，诸侯、四夷远近欢洽。乃修代来功，封宋昌为壮武侯。<font color="#1B5969">〔〖胡三省注〗班志，壮武属胶东国。《括地志》：壮武故城，在莱州即墨县西六十里，古莱夷之国。〕</font><br>
			<br>
			　　<font color="#1B5969">【译文】<br>
			<br>
			　　夏季，四月，齐国、楚国发生地震，二十九座山在同一天中崩裂，大水溃涌而出。<br>
			<br>
			　　这时，有人向皇帝进献日行千里的宝马。汉文帝说：“每当天子出行，前有鸾旗为先导，后有属车做护卫，平时出行，每日行程不超过五十里，率军出行，每日只走三十里；朕乘坐千里马，能先单独奔到何处呢？”于是，文帝把马还给了进献者，并给他旅途费用；接着下诏说：“朕不接受贡献之物。命令全国不必要求前来进献。”<br>
			<br>
			　　文帝即位，先对天下普施恩惠，远近的诸侯和四夷部族与朝廷的关系都很融洽；然后，文帝才表彰和赏赐跟随他从代国来京的旧部功臣，封立宋昌为壮武侯。<br>
			<br>
			　　【原文】</font><br>
			<br>
			　　帝益明习国家事。朝而问右丞相勃曰：“天下一岁决狱几何？”勃谢不知。又问：“一岁钱谷出入几何？”勃又谢不知，惶愧，汗出沾背。上问左丞相平。平曰：“有主者。”上曰：“主者谓谁？”曰：“陛下即问决狱，责廷尉；<font color="#1B5969">〔〖胡三省注〗廷尉，掌刑辟；故决狱当问之。〕</font>问钱谷，责治粟内史。”<font color="#1B5969">〔〖胡三省注〗班表：治粟内史，秦官，掌谷货；故钱谷出入当问之。武帝太初元年，改为大司农。〕</font>上曰：“苟各有主者，而君所主者何事也？”平谢曰：“陛下不知其驽下，<font color="#1B5969">〔〖胡三省注〗师古曰：驽，凡马之称，非骏者也，故以自喻。驽，音奴。〕</font>使待罪宰相。宰相者，上佐天子，理阴阳，顺四时；下遂万物之宜；外镇抚四夷诸侯；内亲附百姓，使卿大夫各得任其职焉。”帝乃称善。右丞相大惭，出而让陈平曰：“君独不素教我对！”陈平笑曰：“君居其位，不知其任邪？且陛下即问长安中盗贼数，君欲强对邪？”于是绛侯自知其能不如平远矣。居顷之，人或说勃曰：“君既诛诸吕，立代王，威震天下。而君受厚赏，处尊位，久之，即祸及身矣。”勃亦自危，乃谢病，请归相印，上许之。秋，八月，辛未，右丞相勃免，左丞相平专为丞相。<br>
			<br>
			　　<font color="#1B5969">【译文】<br>
			<br>
			　　文帝越来越明习国家政事。朝会时，文帝问右丞相周勃说：“全国一年内判决多少案件？”周勃谢罪说不知道；文帝又问：“一年内全国钱谷收入有多少？”周勃又谢罪说不知道；紧张和惭愧之下，周勃汗流浃背。文帝又问左丞相陈平。陈平说：“有专门主管这些事务的官员。”文帝问：“由谁主管？”陈平回答：“陛下如果要了解诉讼刑案，应该责问廷尉；如果要了解钱谷收支，应该责问治粟内史。”文帝说：“假若各事都有主管官吏，那么您是负责什么事情的呢？”陈平谢罪说：“陛下由于不知道我的平庸低能，任命我为宰相。宰相的职责，对上辅佐天子，理通阴阳，顺应四季变化；对下使万物各得其所；对外安抚四夷和诸侯，对内使百姓归附，使卿大夫各自得到能发挥其专长的职务。”文帝这才赞好。右丞相周勃极为惭愧，退朝之后责备陈平说：“就是您平素不教我如何回答！”陈平笑着说：“您身为宰相，却不知宰相的职责是什么吗？况且，如果陛下问长安城中有多少盗贼，您能勉强回答吗？”由此，绛侯周勃自知能力比陈平差得很远。过了一段时间，有人劝周勃说：“您诛灭吕氏，扶立代王为帝，威名震动天下。现在您接受朝廷厚赏，担任职位尊崇的右相，时间一长，将要大祸临头了。”周勃也为自己担忧，就自称有病，请求辞去丞相职务，文帝批准了他的请求。秋季，八月，辛未（二十日），文帝罢免了右丞相周勃，左丞相陈平一人担任丞相。<br>
			<br>
			　　【原文】</font><br>
			<br>
			　　初，隆虑侯灶击南越，<font color="#1B5969">〔〖胡三省注〗事见高后七年。〕</font>会暑湿，士卒大疫，兵不能隃领。（师古曰：隃与踰同。）岁馀，高后崩，即罢兵。赵佗因此以兵威财物赂遗闽越、西瓯、骆，役属焉。<font color="#1B5969">〔〖胡三省注〗遗，于季翻；下同。刘昫曰：唐党州，古西瓯所居也；汉属郁林郡界。骆，越也；唐贵州郁平县，古西瓯、骆越所居，汉为郁林广郁县地。又，潘州亦西瓯、骆越地，汉合浦郡地也。又，高州茂名县及郁林军，亦古西瓯之地。宋白曰：秦象林郡皆西瓯地。师古曰：西瓯者，即骆越也；言西者，以别东瓯也。广州记曰：交趾有骆田，仰潮水上下；人食其田，名为骆侯，诸县自名为骆将，铜印青绶，即今之令。后蜀王子将兵讨骆侯，自称为安阳王，治封溪县。南越王尉佗攻破安阳王，令二使典主交趾、九真二郡，即瓯骆也。〕</font>东西万馀里，乘黄屋左纛，称制与中国侔。<br>
			<br>
			　　帝乃为佗亲冢在真定者置守邑，岁时奉祀；召其昆弟，尊官、厚赐宠之。复使陆贾使南越，赐佗书曰：“朕，高皇帝侧室之子也，<font color="#1B5969">〔〖胡三省注〗师古曰：言非正嫡所生。〕</font>弃外，奉北藩于代。道里辽远，壅蔽朴愚，未尝致书。高皇帝弃群臣，孝惠皇帝即世；高后自临事，不幸有疾，诸吕为变，赖功臣之力，诛之已毕，朕以王、侯、吏不释之故，<font color="#1B5969">〔〖胡三省注〗孟康曰：辞让帝位，不见置也。〕</font>不得不立。今即位。乃者闻王遗将军隆虑侯书，求亲昆弟，请罢长沙两将军。<font color="#1B5969">〔〖胡三省注〗佗，真定人，亲昆弟皆在真定，故来求之。吕后七年，佗反，攻长沙，故遣两将军屯于长沙以备之。遗，于季翻。〕</font>朕以王书罢将军博阳侯；<font color="#1B5969">〔〖胡三省注〗博阳，齐地。高祖功臣表有博阳侯陈濞，盖于此时为将军也。《索隐》曰：博阳县在汝南。〕</font>亲昆弟在真定者，已遣人存问，修治先人冢。前日闻王发兵于边，为寇灾不止。当其时，长沙苦之，南郡尤甚。虽王之国，庸独利乎！<font color="#1B5969">〔〖胡三省注〗师古曰：言越兵寇边、长沙、南郡皆厌苦之，而汉兵亦当拒战，其于越亦非利也。〕</font>必多杀士卒，伤良将吏，寡人之妻，孤人之子，独人父母，得一亡十，朕不忍为也。朕欲定地犬牙相入者，以问吏，吏曰：‘高皇帝所以介长沙土也。’<font color="#1B5969">〔〖胡三省注〗介，隔也。〕</font>朕不得擅变焉。今得王之地，不足以为大；得王之财，不足以为富。服领以南，<font color="#1B5969">〔〖胡三省注〗苏林曰：山领名也。如淳曰：长沙南界。予谓服领者，自五岭以南，荒服之外，因以称之。〕</font>王自治之。虽然，王之号为帝。两帝并立，亡一乘之使以通其道，<font color="#1B5969">〔〖胡三省注〗亡，与无同。乘，绳证翻。〕</font>是争也；争而不让，仁者不为也。愿与王分弃前恶，<font color="#1B5969">〔〖胡三省注〗师古曰：彼此共弃，故曰分。〕</font>终今以来，通使如故。”<font color="#1B5969">〔〖胡三省注〗师古曰：从今通使至于终久，故曰&quot;终今以来&quot;也。〕</font><br>
			<br>
			　　<font color="#1B5969">【译文】<br>
			<br>
			　　当初，隆虑侯周灶领兵进攻南越国，正值暑热潮湿，士卒中流行瘟疫，军队无法越过阳山岭。过了一年多，高后去世，便撤兵了。赵佗乘此机会，用兵威胁迫并以财物引诱闽越、西瓯、骆，使它们归属南越统治。南越国东西长达万余里，赵佗乘坐供天子专用的黄屋左纛车，自称皇帝，与汉朝皇帝相同。<br>
			<br>
			　　汉文帝于是下令，为赵佗在真定的父母亲的坟墓设置专司守墓的民户，按每年四季祭祀；又召来赵佗的兄弟，用尊贵的官位和丰厚的赏赐表示优宠。文帝又派遣陆贾出使南越国，带去文帝致赵佗的一封书信，信中说：“朕是高皇帝侧室所生之子，被安置于外地，在北方代地做藩王。因路途辽远，加上我眼界不开阔，朴实愚鲁，所以那时没有与您通信问侯。高皇帝不幸去世，孝惠帝也去世了；高后亲自裁决国政，晚年不幸患病，诸吕乘机谋反，幸亏有开国功臣之力，诛灭了吕氏。朕因无法推辞诸侯王、侯和百官的拥戴，不得不登基称帝，现已即位。前不久，得知大王曾致书于将军隆虑侯周灶，请求寻找您的亲兄弟，请求罢免长沙国的两位将军。朕因为您的这封书信，已罢免了将军博阳侯；您在真定的亲兄弟，朕已派人前去慰问，并修整了您先人的坟墓。前几日听说大王在边境一带发兵，不断侵害劫掠。当时长沙国受害，而南郡尤其严重；即便是大王治理下的南越王国，难道就能在战争中只获利益而不受损害吗！战事一起，必定使许多士卒丧生，将吏伤身，造成许多寡妇、孤儿和无人赡养的老人；朕不忍心做这种得一亡十的事情。朕本来准备对犬牙交错的地界做出调整，征求官员意见，回答说‘这是高皇帝为了隔离长沙国而划定的’，朕不得擅自变更地界。现在，汉若夺取大王的领地，并不足以增加多少疆域；夺得大王的财富，也不足以增加多少财源。五岭以南的土地，大王尽可自行治理。即便大王已有皇帝的称号，但两位皇帝同时并立，互相之间没有一位使者相互联系，这是以力相争；只讲力争而不讲谦让，这是仁人所不屑于做的。愿与大王共弃前嫌，自今以后，互通使者往来，恢复原有的良好关系。”<br>
			<br>
			　　【原文】</font><br>
			<br>
			　　贾至南越，南越王恐，顿首谢罪，愿奉明诏，长为藩臣，奉贡职。于是下令国中曰：“吾闻两雄不俱立，两贤不并世。汉皇帝，贤天子。自今以来，去帝制、黄屋、左纛。”因为书称：“蛮夷大长、老夫臣佗昧死再拜上书皇帝陛下曰：老夫，故越吏也，高皇帝幸赐臣佗玺，以为南越王。孝惠皇帝即位，义不忍绝，所以赐老夫者甚厚。高后用事，别异蛮夷，出令曰：‘毋与蛮夷越金铁、田器、马、牛、羊。<font color="#1B5969">〔〖胡三省注〗以越为蛮夷，故曰蛮越。〕</font>即予，予牡，毋予牝。’<font color="#1B5969">〔〖胡三省注〗予，读曰与。牡，雄也；牝，雌也。恐其蕃息，故不予牝。〕</font>老夫处僻，马、牛、羊齿已长。<font color="#1B5969">〔〖胡三省注〗师古曰：齿已长，谓老也。处，昌吕翻；下同。〕</font>自以祭祀不修，有死罪，使内史藩、中尉高、御史平凡三辈上书谢过，皆不反。又风闻老夫父母坟墓已坏削，兄弟宗族已诛论。<font color="#1B5969">〔〖胡三省注〗师古曰：风闻，谓风声传闻也。诛论者，以罪论死也。坏，音怪。〖按〗当时古音，或方言读音。〕</font>吏相与议曰：‘今内不得振于汉，<font color="#1B5969">〔〖胡三省注〗言为汉所贬削，不得振起也。〕</font>外亡以自高异。’<font color="#1B5969">〔〖胡三省注〗亡，读曰无。〕</font>故更号为帝，自帝其国，非敢有害于天下。高皇后闻之，大怒，削去南越之籍，使使不通。老夫窃疑长沙王谗臣，故发兵以伐其边。老夫处越四十九年，于今抱孙焉。然夙兴夜寐，寝不安席，食不甘味，目不视靡曼之色，<font color="#1B5969">〔〖胡三省注〗张揖曰：靡，细也。曼，泽也。〕</font>耳不听钟鼓之音者，以不得事汉也。今陛下幸哀怜，复故号，通使汉如故；老夫死，骨不腐。改号，不敢为帝矣！”<br>
			<br>
			　　齐哀王襄薨。<font color="#1B5969">〔〖胡三省注〗谥法：恭仁短折曰哀。〕</font><br>
			<br>
			　　上闻河南守吴公治平为天下第一，召以为廷尉。吴公荐洛阳人贾谊，<font color="#1B5969">〔〖胡三省注〗班志，洛阳县属河南郡。〕</font>帝召以为博士。<font color="#1B5969">〔〖胡三省注〗班表：博士，秦官，掌通古今，秩比六百石，员多至数十人。武帝建元五年，初置五经博士；宣帝黄龙元年，增员十二人；属奉常。〕</font>是时贾生年二十馀。帝爱其辞博，<font color="#1B5969">〔〖胡三省注〗言其赡于文辞而博识也。〕</font>一岁中，超迁至太中大夫。<font color="#1B5969">〔〖胡三省注〗班表：太中大夫，掌论议，无员，多至数十人，秩比千石；属郎中令。〕</font>贾生请改正朔，易服色，定官名，兴礼乐，以立汉制，更秦法。<font color="#1B5969">〔〖胡三省注〗正朔，谓夏建寅为人正，商建丑为地正，周建子为天正。秦之建亥，非三统也，而汉因之，此当改也。周以火德王，色尚赤。汉继周者也，以土继火，色宜尚黄，此当易也。唐、虞官百，夏、商官倍，周官则备矣，六卿各率其属，凡三百六十。秦立百官职名，汉因循而不革，此当定也。高祖之时，叔孙通采秦仪以制朝廷之礼，因秦乐人以作宗庙之乐，此当兴也。谊之说虽未为尽醇，而其志则可尚矣。〕</font>帝谦让未遑也。<br>
			<br>
			　　<font color="#1B5969">【译文】<br>
			<br>
			　　陆贾到达南越。南越王赵佗见了文帝书信，十分惶恐，顿道谢罪；表示愿意遵奉皇帝明诏，永为藩国臣属，遵奉贡纳职责。赵佗随即下令于国中说：“我听说，两雄不能同时共立，两贤不能一时并存。汉廷皇帝，是贤明天子。从今以后，我废去帝制、黄屋、左纛。”于是写了一封致汉文帝的回信，说：“蛮夷大长、老夫臣赵佗昧死再拜上书皇帝陛下：老夫是供职于旧越地的官员，幸得高皇帝宠信，赐我玺印，封为南越王。孝惠皇帝即位后，根据道义，不忍心断绝与南越的关系，所以对老夫有十分丰厚的赏赐。高后当政，歧视和隔绝蛮夷之地，下令说：‘不得给蛮夷南越金铁、农具、马、牛、羊；如果给它牲畜，也只能给雄性的，不给雌性的。’老夫地处偏僻，马、牛、羊也已经老了，自以为未能行祭祀之礼，犯下死罪，故派遣内史藩、中尉高、御史平等三批人上书朝廷谢罪，但他们都没有返回。又据风闻谣传，说老夫的父母坟墓已被平毁，兄弟宗族人等已被判罪处死。官员一同议论说：‘现在对内不能得到汉朝尊重，对外没有自我显示与众不同的地方。’所以才改王号，称皇帝，只在南越国境内称帝，并无为害天下的胆量。高皇后得知，勃然大怒，削去南越国的封号，断绝使臣往来。老夫私下怀疑是长沙王　阴谋陷害我，所以才发兵攻打长沙国边界。老夫在越地已生活了四十九年，现在已抱孙子了。但我夙兴夜寐，睡觉难安枕席，吃饭也品尝不出味道，目不视美女之色，耳不听钟鼓演奏的音律，就是因为不能侍奉汉廷天子。现在，有幸得到陛下哀怜，恢复我原来的封号，允许我像过去一样派人出使汉廷；老夫即是死去，尸骨也不朽灭。改号为王，不敢再称帝了！”<br>
			<br>
			　　齐哀王刘襄去世。<br>
			<br>
			　　文帝得知河南郡守吴公治理地方的政绩为天下第一，就召他入朝做廷尉。吴公推荐洛阳人贾谊，文帝就召贾谊进京做博士官。当时贾谊年仅二十多岁。文帝很赏识贾谊的文辞可观和知识渊博，一年之中，就破格提升他做了太中大夫。贾谊请文帝改历法，变换朝服颜色，重新审定官名，确定汉室的礼仪和音乐，以建立汉朝制度，更改秦朝法度。文帝以谦让治国，无暇顾及这些事情。<br>
			<br>
			　　【原文】</font><br>
			<br>
			　　<b>汉太宗孝文皇帝　前二年（癸亥　公元前178年）</b><br>
			<br>
			　　冬，十月，曲逆献侯陈平薨。<br>
			<br>
			　　诏列侯各之国，为吏及诏所止者，遣太子。<font color="#1B5969">〔〖胡三省注〗李奇曰：为吏，谓为卿、大夫者；诏所止，谓特以恩爱见留。余谓当时如周勃者是也。〕</font><br>
			<br>
			　　十一月，乙亥，周勃复为丞相。<br>
			<br>
			　　癸卯晦，日有食之。<br>
			<br>
			　　诏：“群臣悉思朕之过失及知见之所不及，匄以启告朕。（匄，音丐，乞也。）及举贤良、方正、能直言极谏者，<font color="#1B5969">〔〖胡三省注〗贤良方正之举昉此。〕</font>以匡朕之不逮。”因各敕以职任，务省繇费以便民，<font color="#1B5969">〔〖胡三省注〗省，所景翻，减也。繇，读曰徭，役也。〕</font>罢卫将军。<font color="#1B5969">〔〖胡三省注〗按班纪，诏曰：“朕既不能远德，故憪然念外人之有非，是以设备未息。今纵不能罢边屯戍，又饬兵厚卫，其罢卫将军军。”通鉴传写逸一“军”字耳。〕</font>太仆见马遗财足，馀皆以给传置。<font color="#1B5969">〔〖胡三省注〗班表：太仆掌舆马。见马，见在之马也。遗，留也。财，与才同，少也，仅也。言减见在之马，所留财足充事而已。置者，置传驿之所，因名置也。传，张恋翻。〕</font><br>
			<br>
			　　<font color="#1B5969">【译文】<br>
			<br>
			　　<b>汉文帝前二年（癸亥　公元前178年）</b><br>
			<br>
			　　冬季，十月，曲逆侯陈平去世。<br>
			<br>
			　　汉文帝下诏，令列侯各自离京到所封领地去；身为朝廷官员和受诏书留居京师的列侯，则派遣他们的太子到封地去。<br>
			<br>
			　　十一月，乙亥（疑误），周勃再次出任丞相。<br>
			<br>
			　　癸卯晦（疑误），发生日食。<br>
			<br>
			　　文帝下诏书说：“群臣都要认真思考朕的过失和朕所未知、未见的问题，并请大家告知朕。还请大家向朝廷荐举贤良、方正、能直言极谏的人，以便帮助朕的不足。”于是派他们分别任职。命令务必减轻徭役赋税以便利百姓；罢废卫将军；太仆将现有马匹仅留下够朝廷使用的，其余马匹全部拨给驿站使用。<br>
			<br>
			　　【原文】</font><br>
			<br>
			　　颍阴侯骑贾山<font color="#1B5969">〔〖胡三省注〗颍阴侯，灌婴也。骑者，盖在侯家为骑从也。〕</font>上书言治乱之道曰：<br>
			<br>
			　　“臣闻雷霆之所击，无不摧折者；万钧之所压，无不糜灭者。今人主之威，非特雷霆也；埶重，非特万钧也。<font color="#1B5969">〔〖
			按〗埶，勢之略，通假。埶，今简化作势。〕</font>开道而求谏，和颜色而受之，用其言而显其身，士犹恐惧而不敢自尽；又况于纵欲恣暴、恶闻其过乎！震之以威，压之以重，虽有尧、舜之智，孟贲之勇，岂有不摧折者哉！<font color="#1B5969">〔〖胡三省注〗贲，音奔。〕</font>如此，则人主不得闻其过，社稷危矣。<br>
			<br>
			　　<font color="#1B5969">【译文】<br>
			<br>
			　　颍阴侯的骑从贾山上书文帝，谈论治乱之道：<br>
			<br>
			　　“我听说在雷霆的轰击下，无论什么都会被摧毁；在万钧之力的重压下，无论什么都会被压碎。君主的威严，远远超过了雷霆；君主的权势之重，也远远超过了万钧。君主即便是主动地请求大家进谏，和颜悦色地接受臣下的批评意见，采纳批评者意见并给以重用，臣子仍然惧怕而不敢将自己的意见和盘托出；更何况君主纵欲残暴，又不愿听到别人议论他的过失呢！在严威的震慑和权势的重压之下，即使人有尧和舜那样的智谋，有孟贲那样的勇力，难道能不被摧毁吗！这样，君主就听不到别人对他的过失的批评，国家就危险了。<br>
			<br>
			　　【原文】</font><br>
			<br>
			　　“昔者周盖千八百国，<font color="#1B5969">〔〖胡三省注〗周爵五等而土三等：公、侯百里，伯七十里，子、男五十里；不满为附庸。九州，州方千里。八州，州二百一十国；天子之县内九十三国，凡九州，千七百七十三国。曰千八百国者，举成数也。〕</font>以九州之民<font color="#1B5969">〔〖胡三省注〗周改《禹贡》徐、梁二州合之于青、雍，分冀州之地以为幽、并。职方氏所掌曰扬州、荆州、豫州、青州、兖州、雍州、幽州、冀州、并州。〕</font>养千八百国之君，君有馀财，民有馀力，而颂声作。<font color="#1B5969">〔〖胡三省注〗颂者，美盛德之形容也。〕</font>秦皇帝以千八百国之民自养，力罢不能胜其役，财尽不能胜其求。<font color="#1B5969">〔〖胡三省注〗罢（罷），读曰疲。〕</font>一君之身耳，所自养者驰骋弋猎之娱，<font color="#1B5969">〔〖胡三省注〗弋，羊职翻，缴射也。〕</font>天下弗能供也。秦皇帝计其功德，度其后嗣世世无穷；然身死才数月耳，天下四面而攻之，宗庙灭绝矣。秦皇帝居灭绝之中而不自知者，何也？天下莫敢告也。其所以莫敢告者，何也？亡养老之义，亡辅弼之臣，<font color="#1B5969">〔〖胡三省注〗亡，古通无字。〕</font>退诽谤之人，杀直谏之士。是以道谀、媮合苟容，<font color="#1B5969">〔〖胡三省注〗道，读曰导（導）；言为谄谀，导迎主意，纳之于邪也。媮，与偷同。〕</font>比其德则贤于尧、舜，课其功则贤于汤、武；天下已溃<font color="#1B5969">〔〖胡三省注〗师古曰：溃，水旁决也；言天下已坏，如水之溃也。〕</font>而莫之告也。<br>
			<br>
			　　“今陛下使天下举贤良方正之士，天下皆訢訢焉<font color="#1B5969">〔〖胡三省注〗訢，读曰欣。〕</font>曰：‘将兴尧舜之道、三王之功矣。’天下之士，莫不精白以承休德。<font color="#1B5969">〔〖胡三省注〗师古曰：厉精而为洁白也。〕</font>今方正之士皆在朝廷矣；又选其贤者，使为常侍、诸吏，<font color="#1B5969">〔〖胡三省注〗班表：左、右曹、诸吏、散骑常侍、中常侍，皆加官。〕</font>与之驰驱射猎，一日再三出。臣恐朝廷之解驰，百官之堕于事也。<font color="#1B5969">〔〖胡三省注〗解，读曰懈。弛，式氏翻，放也。堕，与惰同。〕</font>陛下即位，亲自勉以厚天下，节用爱民，平狱缓刑；天下莫不说喜。<font color="#1B5969">〔〖胡三省注〗说，读曰悦〕</font>臣闻山东吏布诏令，民虽老羸癃疾，<font color="#1B5969">〔〖胡三省注〗癃，音隆；病也，老也，疲病也。〕</font>扶杖而往听之，愿少须臾毋死，思见德化之成也。今功业方就，名闻方昭，四方鄉风而从；<font color="#1B5969">〔〖胡三省注〗鄉，读曰嚮（向）。〖按〗鄉，嚮之略笔，于此不可从简作“乡”。嚮，今简作“向”。〕</font>豪俊之臣，方正之士，直与之日日射猎，击兔伐狐，以伤大业，绝天下之望，臣窃悼之。古者大臣不得与宴游，<font color="#1B5969">〔〖胡三省注〗师古曰：安息曰宴。与，读曰豫。〕</font>使皆务其方而高其节，<font color="#1B5969">〔〖胡三省注〗师古曰：方，道也；一曰：方，谓廉隅也。〕</font>则群臣莫敢不正身修行，尽心以称大体。夫士，修之于家而坏之于天子之廷，臣窃愍之。陛下与众臣宴游，与大臣、方正朝廷论议，游不失乐，朝不失礼，议不失计，轨事之大者也。”<font color="#1B5969">〔〖胡三省注〗师古曰：轨，谓法度也。轨，居洧翻。〕</font><br>
			<br>
			　　上嘉纳其言。<br>
			<br>
			　　<font color="#1B5969">【译文】<br>
			<br>
			　　“过去，在周朝时大约有一千八百个封国，用九州的百姓，奉事一千八百国的君主，君主有多余的财富，百姓也有宽裕的力量，到处都有歌功颂德的声音。秦始皇用一千八百国的百姓奉养自己，百姓筋疲力竭，负担不起他的徭役；倾家荡产，缴纳不足他的赋税。秦始皇只不过一位君主，他自己享受的也不过驰骋弋猎的娱乐，天下却无法供应他的需求。秦始皇自认为功德无量，估计他的子孙会世代相传以至于无穷；但是，他死后不过几个月，天下人四面进攻，宗庙就毁灭了。秦始皇处于被灭绝的危机之中，却没有察觉，原因何在？就在于天下人都不敢告知他实际情况。不敢告知他实情的原因，又是什么呢？秦王朝没有尊老养老的道义，没有能够辅佐的大臣，罢免了批评朝政的官员，杀害了敢当面批评谏阻的士人。所以那些谄谀逢迎、只求自保利禄的无耻小人，吹捧秦始皇的德政高于尧舜，功业超过商汤和周武；天下已将土崩瓦解，而没有人告知秦始皇。<br>
			<br>
			　　“现在，陛下命令天下人荐举贤良方正的人士，天下人都为之欢欣鼓舞，说：‘皇帝将复兴尧舜治理天下之道，造就三王的功业了。’天下的人才，莫不努力自我完善以求能被皇帝选用。现在方正之士，都已被选入朝廷了；又从中选择贤能者，让他们做常侍、诸吏，陛下与他们共同驰驱射猎，一天之内再三出宫。我担忧朝政由此而懈弛，百官因此而玩忽职守。陛下自即位以来，自我勉励，厚养天下，节省开支，慈爱臣民，断案公平，刑罚宽缓；对此，天下人莫不喜悦。我听说崤山以东官吏公布诏令时，百姓即使是老弱病残的人，也都拄着手杖前去聆听，希望暂时不死，想看到仁德教化的成功。现在功业刚刚建立，好名声刚刚传播，四方仰慕跟从；在此关键时刻，陛下却只与豪俊之臣、方正之士，天天射猎，击兔捉狐，从而伤害国家大业，断绝天下人的期望，我私下为陛下痛惜！古代规定大臣不得参预安闲的游乐，为的是让他们都致力于保持大臣的品格和节操，这样，群臣就无人胆敢不严格约束自己，提高品行修养，尽心事君按君臣大礼办事。士的品行，养成于自己家中，却在天子的朝廷之上被破坏，我私下为之惋惜。陛下与群臣消闲游乐，与大臣、方正在朝廷之上议论国事，游娱不失乐，朝会不失礼，这是极为重大的事体。”<br>
			<br>
			　　文帝赞许并采纳了他的意见。<br>
			<br>
			　　【原文】</font><br>
			<br>
			　　上每朝，郎、从官上书疏，未尝不止辇受其言。言不可用置之，言可用采之，未尝不称善。<br>
			<br>
			　　帝从霸陵上<font color="#1B5969">〔〖胡三省注〗班志，霸陵县属京兆。故芷阳也；帝起陵邑，因更名。〕</font>欲西驰下峻阪。中郎将袁盎骑，并车揽辔。上曰：“将军怯邪？”盎曰：“臣闻‘千金之子，坐不垂堂’。<font color="#1B5969">〔〖胡三省注〗师古曰：言富人之子则自爱也。垂堂，谓坐堂外边，恐坠堕也。〕</font>圣主不乘危，不徼幸。今陛下骋六飞驰下峻山，有如马惊车败，陛下纵自轻，奈高庙、太后何！”上乃止。<br>
			<br>
			　　上所幸慎夫人，在禁中常与皇后同席坐。及坐郎置，袁盎引却慎夫人坐。<font color="#1B5969">〔〖胡三省注〗苏林曰：郎署，上林中直卫之署也。如淳曰：盎时为中郎将，天子幸署，豫设供张待之，故得引郤慎夫人坐也。坐，徂卧翻。慎，姓也。古有慎到。〕</font>慎夫人怒，不肯坐；上亦怒，起，入禁中。盎因前说曰：“臣闻‘尊卑有序，则上下和’。今陛下既已立后，慎夫人乃妾。妾、主岂可与同坐哉！且陛下幸之，即厚赐之。陛下所以为慎夫人，适所以祸之也。陛下独不见‘人彘’乎！”<font color="#1B5969">〔〖胡三省注〗人彘事见上卷惠帝元年。〕</font>于是上乃说，<font color="#1B5969">〔〖胡三省注〗说，读曰悦。〕</font>召语慎夫人，慎夫人赐盎金五十斤。<br>
			<br>
			　　<font color="#1B5969">【译文】<br>
			<br>
			　　文帝每次上朝，郎官和从官进呈奏疏，他从来都是停下辇车接受。奏疏所说的，如不可采用就放过一边，如可用就加以采用，未尝不深加赞赏。<br>
			<br>
			　　汉文帝从霸陵上山，想要向西纵马奔驰下山。中郎将袁盎骑马上前，与文帝车驾并行伸手挽住马缰绳。文帝说：“将军胆怯了吗？”袁盎回答：“我听说‘家有千金资财的人，不能坐在堂屋的边缘’。圣明的君主不能冒险，不求侥幸。现在陛下要想放纵驾车的六匹骏马，奔驰下险峻的高山，如果马匹受惊，车辆被撞毁，陛下纵然是看轻自身安危，又怎么对得起高祖的基业和太后的抚育之恩呢！”文帝这才停止冒险。<br>
			<br>
			　　文帝所宠幸的慎夫人，在宫中经常与皇后同席而坐。等到她们一起到郎官府衙就坐时，袁盎把慎夫人的坐席排在下位。慎夫人恼怒，不肯入坐；文帝也大怒，站起身来，返回宫中。袁盎借此机会上前规劝文帝说：“我听说‘尊卑次序严明，就能上下和睦’。现在，陛下既然已册立了皇后，慎夫人只是妾，妾怎么能与主人同席而坐呢！况且如果陛下真的宠爱慎夫人，就给她丰厚的赏赐；而陛下现在宠爱慎夫人的做法，恰恰会给慎夫人带来祸害。陛下难道不见‘人彘’的悲剧吗！”文帝这才醒悟，转怒为喜，召来慎夫人，把袁盎的话告诉了她。慎夫人赐给袁盎黄金五十斤以示感谢。<br>
			<br>
			　　【原文】</font><br>
			<br>
			　　贾谊说上曰：<br>
			<br>
			　　“《管子》曰<font color="#1B5969">〔〖胡三省注〗管子，管仲之书。〕</font>：‘仓廪实而知礼节，衣食足而知荣辱。’民不足而可治者，自古及今，未之尝闻。古之人曰：‘一夫不耕，或受之饥；一女不织，或受之寒。’生之有时而用之亡度，<font color="#1B5969">〔〖胡三省注〗亡，古无字通。〕</font>则物力必屈。<font color="#1B5969">〔〖胡三省注〗屈，其必翻，尽也；下大屈同。〕</font>古之治天下，至纤至悉，故其畜积足恃。今背本而趋末者甚众，是天下之大残也！<font color="#1B5969">〔〖胡三省注〗师古曰：本，农业也；末，工、商也。言人弃农业而务工、商者甚众。残，谓伤害天下也。背，蒲妹翻。〕</font>淫侈之俗，日日以长，是天下之大贼也！残、贼公行，莫之或止；大命将泛，莫之振救。<font color="#1B5969">〔〖胡三省注〗孟康曰：泛，方勇翻，覆也。师古曰：字本作“覂”，此通用。振，举也。〕</font>生之者甚少而靡之者甚多，<font color="#1B5969">〔〖胡三省注〗靡，读曰糜，散也。〕</font>天下财产何得不蹷。<font color="#1B5969">〔〖胡三省注〗蹷，音厥，倾竭也。〕</font><br>
			<br>
			　　“汉之为汉，几四十年矣，公私之积，犹可哀痛。失时不雨，民且狼顾；<font color="#1B5969">〔〖胡三省注〗郑氏曰：民欲有畔意，若狼之顾望也。李奇曰：狼性怯，走喜还顾。言民见天不雨，心亦恐也。师古曰：李说是。〕</font>岁恶不入，请卖爵子，<font color="#1B5969">〔〖胡三省注〗如淳曰：卖爵级又卖子也。余谓请卖爵子，犹言请爵、卖子也。入粟得以拜爵，故曰请爵。富者有粟以徼上之急，至于请爵；贫者无以自活，至于卖子。〕</font>既闻耳矣。<font color="#1B5969">〔〖胡三省注〗如淳曰：闻于天子之耳。〕</font>安有为天下阽危者若是而上不惊者！<font color="#1B5969">〔〖胡三省注〗阽危，欲坠之意。阽，音阎，又丁念翻。〕</font><br>
			<br>
			　　“世之有饥、穰，天之行也，<font color="#1B5969">〔〖胡三省注〗李奇曰：天之行气，不能常熟也。或曰：行，道也；师古曰：穰，丰也；人羊翻。〕</font>禹、汤被之矣。即不幸有方二三千里之旱，国胡以相恤？卒然边境有急，<font color="#1B5969">〔〖胡三省注〗卒，读曰猝。〕</font>数十百万之众，国胡以馈之？兵旱相乘，天下大屈，有勇力者聚徒而衡击，<font color="#1B5969">〔〖胡三省注〗衡，读曰横。〕</font>罢夫、羸老，易子齩其骨。<font color="#1B5969">〔〖胡三省注〗罢（罷），读曰疲。齩，五巧翻，啮也。〕</font>政治未毕通也，远方之能僭拟者并举而争起矣；乃骇而图之，岂将有及乎？夫积贮者，天下之大命也。苟粟多而财有馀，何为而不成？以攻则取，以守则固，以战则胜，怀敌附远，何招而不至！”<br>
			<br>
			　　“今敺民而归之农，皆著于本。<font color="#1B5969">〔〖胡三省注〗敺，与驱同。〕</font>使天下各食其力，末技、游食之民转而缘南畮，则畜积足而人乐其所矣。可以为富安天下，而直为此廪廪也，<font color="#1B5969">〔〖胡三省注〗廪，与凛同；廪廪，危惧之意。师古曰：言务耕农，厚畜积，则天下富安，何乃不为而常不足，直廪廪若此也。〕</font>窃为陛下惜之！”<br>
			<br>
			　　上感谊言，春，正月，丁亥，诏开藉田，上亲耕以率天下之民。<font color="#1B5969">〔〖胡三省注〗应劭曰：古者天子耕藉田千亩，为天下先。藉者，典藉之常也。韦昭曰：藉，借也；借民以治之，以奉宗庙，且以劝率天下使务农也。臣瓒曰：景帝诏曰：“朕亲耕，后亲桑，为天下先。”本以躬亲为义，不得以假借为称也。藉，谓蹈藉也。师古曰：《国语》云：宣王即位，不藉千亩。虢文公谏。则藉非假借明矣。瓒说是也。陆德明《经典释文》：藉，在亦翻。〕</font><br>
			<br>
			　　<font color="#1B5969">【译文】<br>
			<br>
			　　贾谊对文帝说：<br>
			<br>
			　　“《管子》书中说：‘仓库充实人们才会讲究礼节，衣服粮食充足人们才有荣辱观念。’假若百姓的温饱问题没有解决，却乐意听命于君主的统治，这种事情，从古到今，我都没有听说过。古代有人说：‘一个农夫不耕作，就有人要挨饿；一个女子不织布，就有人要挨冻。’无论什么产品，生产它都有一定的季节时令，用起来如果毫无限制，物资就必会缺乏。古人治理天下，安排得很细微，很周到，所以国家的积贮足以仗恃。现在，脱离农桑本业而从事工商业的人太多了。这是危害天下的一大流弊；追求奢侈的风俗，日益增长，这是危害天下的一大公害。这两种流弊和公害盛行，没有谁给以制止；政权面临毁坏，没有谁能挽救。天下财富，生产的人很少而挥霍的人却很多，怎能不枯竭！<br>
			<br>
			　　“大汉建国以来，已近四十年了，国库和私人积贮数量之少，仍然令人悲哀痛惜。一旦老天不按时降雨，百姓就惶恐不安；年景不好，没有收成，百姓或者出卖爵位，或者自卖儿女，换粮度日；此类事情，陛下已经听到了。哪有天下如此危险而主上不惊惧的！<br>
			<br>
			　　“世上有丰年有歉年，这是自然规律；古代圣王夏禹和商汤也都曾经历过。假若不幸出现了方圆二三千里的大面积旱灾，国家靠什么去救济百姓？突然间边境有紧急情况，征调数十百万将士，国家用什么供应军需？战争和旱灾同时发生，国家财力无法应付，就会天下大乱，有勇力的人啸聚部众劫掠地方，疲困和老弱的人，就相互交换子女吃人肉。政事的治理没有完全通畅，远方那些势力强大有称帝野心的人，就会一起举兵争着起事；若发展到这般田地才大吃一惊图谋制止，怎能来得及呢！积贮是国家的命脉；如果国家积贮了大量粮食而钱财有余，还有什么办不成的事情！以它为依凭，进攻就攻取，防守就牢固，作战就胜利，要感化、安抚敌人，或者吸引远方部族归附朝廷，怎么会招而不到！<br>
			<br>
			　　“现在如果驱使民众归返农事，都依附于土地，让天下人都从事生产满足本人生活需要，让工商业者、游民都改为从事农耕，那么，国家就会有充裕的积贮，百姓就会安居乐业了。可以使国家富足，安定天下，而却做出了这种令人危惧的事情，我私下为陛下感到惋惜！”<br>
			<br>
			　　文帝被贾谊的话所打动，春季，正月，丁亥（十五日），下诏举行“藉田”仪式，皇帝亲自耕作，为天下臣民做出表率。<br>
			<br>
			　　【原文】</font><br>
			<br>
			　　三月，有司请立皇子为诸侯王。诏先立赵幽王少子辟彊为河间王，<font color="#1B5969">〔〖胡三省注〗师古曰：辟彊，言辟御强梁，亦犹辟兵、辟非耳。辟，必亦翻。彊，其良翻。一说，辟，读曰闢，彊，读曰疆；辟疆，言开土地也。贾谊书曰：卫侯朝于周，周行问其名。卫侯曰：“辟彊。”行人还之曰：“启彊、辟彊，天子之号也，诸侯弗得用，更其名曰燬。”其义两说并通；他皆仿此。河间本属赵国；元年以幽王子遂为赵王，至是又分河间以王遂之弟辟彊。〖按〗彊，即强。〕</font>朱虚侯章为城阳王，东牟侯兴居为济北王；<font color="#1B5969">〔〖胡三省注〗城阳、济北本皆属齐，今分以王章、兴居，二人皆悼惠王子。济，子礼翻。〕</font>然后立皇子武为代王，参为太原王，揖为梁王。<br>
			<br>
			　　五月，诏曰：“古之治天下，朝有进善之旌，<font color="#1B5969">〔〖胡三省注〗应劭曰：旌，幡也；尧设之五达之道，令民进善也。如淳曰：欲有进者，于旌下言之。〕</font>诽谤之木，<font color="#1B5969">〔〖胡三省注〗服虔曰：尧作之，桥梁交午柱头也。应劭曰：桥梁边版，所以书政治之愆失也；至秦去之，今乃复施也。《索隐》曰：《尸子》云：尧立诽谤之木。诽，音非，音沸。韦昭曰：虑政有阙失，使书于木。此尧时然也，后代因以为饰；今宫外桥头四柱木是。郑玄注礼云：一纵一横为午；谓以木贯表柱四出，即今之华表。崔浩以为木贯柱四出名桓，陈、楚俗桓声近和，又云和表，则华又与和相讹也。〕</font>所以通治道而来谏者也。今法有诽谤、訞言之罪，<font color="#1B5969">〔〖胡三省注〗师古曰：高后元年，诏除訞言令。今犹有訞言罪，则是中间重设此条。訞，与妖同。〕</font>是使众臣不敢尽情而上无由闻过失也，将何以来远方之贤良！其除之！”<br>
			<br>
			　　九月，诏曰：“农，天下之大本也，民所恃以生也；而民或不务本而事末，故生不遂。朕忧其然，故今兹亲率群臣农以劝之。其赐天下民今年田租之半。”<br>
			<br>
			　　燕敬王泽薨。<font color="#1B5969">〔〖胡三省注〗谥法：合善典法曰敬。〕</font><br>
			<br>
			　　<font color="#1B5969">【译文】<br>
			<br>
			　　三月，有关官员请求文帝立皇子为诸侯王。文帝下诏，先立赵幽王的小儿子刘辟彊为河间王，立朱虚侯刘章为城阳王，立东牟侯刘兴居为济北王；然后才立皇子刘武为代王，刘参为太原王，刘揖为梁王。<br>
			<br>
			　　五月，文帝下诏说：“古代明君治理天下，朝廷专设鼓励献计献策的旌旗，树立书写批评意见的木柱，这样做的目的，是为了保证朝政的清明，鼓励臣民前来进谏。现在的法律中，有‘诽谤罪’和‘妖言罪’，这就使得群臣不敢畅所欲言地批评朝政，皇帝无从得知自己的过失，这怎么能吸引远方的贤良之士到朝廷来呢！废除这些罪名！”<br>
			<br>
			　　九月，文帝下诏说：“农业，是天下的根本，百姓依靠它而生存；有的百姓不从事农耕的本业，却去从事工商末业，所以百姓生活艰难。朕对此甚为担忧，所以现在亲自率领群臣从事农业耕作，以提倡重视农业；今年只向天下百姓征收田租的一半。”<br>
			<br>
			　　燕王刘泽去世。</font></p>
			<br>
			<p align="center"><span style="font-size: 10pt">
			〔共294卷〕
			<a href="zizhitongjian_009.htm">9</a>
			<a href="zizhitongjian_010.htm">10</a>
			<a href="zizhitongjian_011.htm">11</a>
			<a href="zizhitongjian_012.htm">12</a>
			<font color="#3C3CFF"><b>13</b></font>
			<a href="zizhitongjian_014.htm">14</a>
			<a href="zizhitongjian_015.htm">15</a>
			<a href="zizhitongjian_016.htm">16</a>
			<a href="zizhitongjian_017.htm">17</a>
			<a href="zizhitongjian_018.htm">18</a>　<a href="zizhitongjian_012.htm">上一卷</a>
			<a href="zizhitongjian_014.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
