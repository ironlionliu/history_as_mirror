<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕 卷三十三·汉纪二十五 　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;33&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕<a href="zizhitongjian_032.htm">上一卷</a>
			<a href="zizhitongjian_034.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷三十三　汉纪二十五</span></b></p>  
			<p align="left" style="line-height: 150%">
			<br>
			&nbsp;<br>
			　　<b>● 汉纪二十五</b> <font color="#1B5969">〔起阏逢摄提格，尽旃蒙单阏，凡二年。〕</font><br>
			<br>
			　　<b>◎ 汉孝成皇帝·下</b><br>
			<br>
			　　<font color="#1B5969">【原文】</font><br>
			<br>
			　　<b>汉孝成皇帝　绥和二年（甲寅　公元前7年）</b><br>
			<br>
			　　春，正月，上行幸甘泉，郊泰畤。<br>
			<br>
			　　二月，<font color="#1B5969">〔〖胡三省注〗考異：荀紀云「赦天下」，今本紀無之，故不取。〕</font>壬子，丞相方进薨。<br>
			<br>
			　　时荧惑守心，<font color="#1B5969">〔〖胡三省注〗心为明堂；荧惑守心，王者恶之。火曰荧惑星。荧惑，天子理也。虽有明天子，必视荧惑所在。见天文志。〕</font>丞相府议曹平陵李寻<font color="#1B5969">〔〖胡三省注〗议曹，职在论议，自公府至州郡皆有之。〕</font>奏记方进，言：“灾变迫切，大责日加，安得保斥逐之戮！<font color="#1B5969">〔〖胡三省注〗师古曰：言其事重，不但斥逐而已也。〕</font>阖府三百余人，<font color="#1B5969">〔〖胡三省注〗师古曰：三百余人，言丞相之官属也。〕</font>唯君侯择其中，与尽节转凶。”方进忧之，不知所出。会郎贲丽善为星，<font color="#1B5969">〔〖胡三省注〗善为甘、石之学也。师古曰：贲，姓也。丽，名也。贲，音肥。〕</font>言大臣宜当之。上乃召见方进。还归，未及引决，<font color="#1B5969">〔〖胡三省注〗师古曰：引决，自裁也。〕</font>上遂赐册，责让以政事不治，灾害并臻，百姓穷困，<font color="#1B5969">〔〖胡三省注〗册，即策书也。《说文》：册，符命也，诸侯进受于王也；象其札一长一短，中有二绳之形。程大昌演繁露曰：策制长二尺，短者半之；其次一长一短；两编下唯用篆书：此汉策拜丞相之制也。至策免，则以尺一木，两行而隶书，与策拜异矣。治，直吏翻。〕</font>曰：“欲退君位，尚未忍，使尚书令赐君上尊酒十石，养牛一，君审处焉！”<font color="#1B5969">〔〖胡三省注〗如淳曰：《汉仪》注，有天地大变，天下大过，皇帝使侍中持节乘四白马，赐上尊酒十斛，牛一头，策告殃咎。使者去半道，丞相即上病。使者还，未白事，尚书以丞相不起闻。律：稻米一斗得酒一斗为尊，稷米一斗得酒一斗为中尊，粟米一斗得酒一斗为下尊。师古曰：稷，即粟也；宜为黍米，不当言稷。且作酒自有浇、淳之异，为上、中、下耳。处，昌吕翻。〕</font>方进即日自杀。上秘之，遣九卿册赠印绶，赐乘舆秘器、少府供张，柱槛皆衣素。<font color="#1B5969">〔〖胡三省注〗乘，绳证翻。祕器，东园祕器也。供，音居用翻。张，音竹亮翻。师古曰：柱，屋柱也；槛，轩前阑版也；皆以白素衣之。衣，音于既翻。〕</font>天子亲临吊者数至，礼赐异于它相故事。<font color="#1B5969">〔〖胡三省注〗师古曰：汉旧仪云：丞相有疾，皇帝法驾亲至问疾，从西门入；即薨，移居第中。车驾往吊，赐棺、棺敛敛具；赠钱、葬地。葬日，公卿已下会葬。数，所角翻。〕</font><br>
			<br>
			　　<font color="#1B5969">【译文】<br>
			<br>
			　　<b>● 汉纪二十五</b><br>
			<br>
			　　<b>◎ 汉成帝·下</b><br>
			<br>
			　　<b>汉成帝绥和二年（甲寅　公元前7年）</b><br>
			<br>
			　　春季，正月，成帝前往甘泉，在泰畤祭天。<br>
			<br>
			　　二月，壬子（十三日），丞相翟方进去世。<br>
			<br>
			　　当时星象显示火星停留在心宿。丞相府议曹平陵人李寻向翟方进上呈文说：“灾害天变逼迫，严厉的谴责天天增加，怎样才能做到只受斥逐的惩罚！整个丞相府有三百余人，请您从中挑选合适的人与他一起尽节，转移凶险。”翟方进感到忧愁，不知如何是好。正好郎官贲丽精通天文星象，说大臣应当代替天子身当灾祸。于是成帝召见翟方进。翟方进从宫里回来，还没来得及自裁，成帝就下策书，斥责他把国家政事管理得乱七八糟，天灾人祸同时并作，百姓穷困。并说：“本打算把你免职，但尚未忍心，派尚书令赐与你上等好酒十石，肥牛一头，你好自为之！”翟方进即日自杀。成帝对此事保密，派九卿拿着皇帝的策书，赠翟方进印信绶带，赐御用冥器，由少府供设帷帐，房柱和栏杆都裹以白布。成帝数次亲临吊唁，礼仪之隆重，赏赐之多，不同于其他丞相，前所未有。<br>
			<br>
			　　【原文】</font><br>
			<br>
			　　臣光曰：晏婴有言：“天命不慆，不贰其命。”<font color="#1B5969">〔〖胡三省注〗晏子对齐侯禳彗之辞也。杜预曰：慆，疑也，音他刀翻。〕</font>祸福之至，安可移乎！昔楚昭王、宋景公不忍移灾于卿佐，曰：“移腹心之疾，寘诸股肱，何益也！”<font color="#1B5969">〔〖胡三省注〗《左传》：哀六年，有云如众赤鸟，夹日而飞，三日。楚子使问诸周太史，周太史曰：“其当王身乎！若禜之，可移于令尹、司马。”王曰：“移腹心之疾而寘股肱，何益！”遂弗禜。《史记》：宋景公时，荧惑守心，景公忧之。司星子韦曰：“可移于相。”公曰：“相，吾之股肱。”曰：“可移于民。”公曰：“君者待民。”曰：“可移于岁。”公曰：“岁饥民困，吾谁为君！”子韦曰：“天高听卑，君有仁人之言三，荧惑宜有动。”候之，果徙三度。〕</font>藉其灾可移，<font color="#1B5969">〔〖胡三省注〗藉之为言借也，假也；设为之言，以发所欲言之意。〕</font>仁君犹不肯为，况不可乎！使方进罪不至死而诛之，以当大变，是诬天也；方进有罪当刑，隐其诛而厚其葬，是诬人也；孝成欲诬天、人而卒无所益，可谓不知命矣。<br>
			<br>
			　　<font color="#1B5969">【译文】<br>
			<br>
			　　臣司马光曰：晏婴有句话说：“天命不容怀疑，命运只有一个，无法改变。”祸福降临，难道可以转移吗？从前楚昭王、宋景公不忍将灾祸转移到大臣身上，说：“把心腹的疾患，转移到四肢，有什么好处呢！”假如灾祸可以转移，仁慈的君王还不忍心那样做，何况不可转移呢！假使翟方进罪不至死而诛杀了他，以承当天变，这是诬蔑上天；假使翟方进有罪应当处以死刑，却秘密诛杀，又赐以厚葬，这是欺骗人心。孝成皇帝想欺天、欺人，但最后并没有好处，可以说是不知天命。<br>
			<br>
			　　【原文】</font><br>
			<br>
			　　三月，上行幸河东，祠后土。<br>
			<br>
			　　丙戌，帝崩于未央宫。<font color="#1B5969">〔〖胡三省注〗臣瓒曰：帝年二十六年，寿四十五。师古曰：即位明年乃改元耳，寿四十六。〕</font><br>
			<br>
			　　帝素强，无疾病。<font color="#1B5969">〔〖胡三省注〗自强，以为无疾病也。〕</font>是时，楚思王衍、梁王立来朝，<font color="#1B5969">〔〖胡三省注〗衍楚孝王嚣之子。〕</font>明旦，当辞去。上宿供张白虎殿。又欲拜左将军孔光为丞相，已刻侯印，书赞。<font color="#1B5969">〔〖胡三省注〗师古曰：赞谓延拜之文。赞，进也，延进而拜之也。书赞者，赞辞于策也。〕</font>昏夜，平善。鄉晨，傅绔袜欲起，<font color="#1B5969">〔〖胡三省注〗应劭曰：傅，著也。师古曰：鄉，读曰嚮（向）。傅，读曰附；绔，古袴字也。〕</font>因失衣，不能言，<font color="#1B5969">〔〖胡三省注〗揽衣而失手，缓纵也。〕</font>昼漏上十刻而崩。<font color="#1B5969">〔〖胡三省注〗司漏之度，有昼漏、夜漏。是时三月昼漏五十八刻。上者，漏箭浮而上也。〕</font>民间讙哗，咸归罪赵昭仪。皇太后诏大司马莽杂与御史、丞相、廷尉治，问皇帝起居发病状。赵昭仪自杀。<br>
			<br>
			　　<font color="#1B5969">【译文】<br>
			<br>
			　　三月，成帝前往河东，祭祀后土神。<br>
			<br>
			　　丙戌（十八日），成帝在未央宫驾崩。<br>
			<br>
			　　成帝一向身体强壮，没有疾病。当时，楚思王刘衍、梁王刘立来京朝见，第二天早晨就要辞行归国。成帝铺设帷帐，宿于白虎殿。成帝又想拜左将军孔光为丞相，已刻好侯爵的印信，准备了封拜诏书。黄昏和夜间，还一切平静如常，到清晨，成帝穿裤袜要起床，突然衣服滑落，不能言语，当计时的昼漏到十刻时，成帝驾崩。民间喧哗，都归罪于赵昭仪。皇太后诏令大司马王莽，与御史、丞相、廷尉一起追究审理，查问成帝起居和发病的情况。赵昭仪自杀。<br>
			<br>
			　　【原文】</font><br>
			<br>
			　　班彪赞曰：臣姑充后宫为倢伃，<font color="#1B5969">〔〖胡三省注〗倢伃，音接予。〕</font>父子、昆弟侍帷幄，数为臣言：“成帝善修容仪，升车正立，不内顾，不疾言，不亲指，<font color="#1B5969">〔〖胡三省注〗师古曰：不内顾者，俨然端严，不迴眄也。不疾言者，为轻肆也。不亲指者，为惑下也。此三句者，本《论语》乡党篇述孔子之事，班氏引之。今《论语》云：车中不内顾，不疾言，不亲指。内顾者，说者以为前视不过衡轭，旁视不过輢较，与此不同。輢，音于绮翻。余谓此亦成帝学《论语》而有得于修容仪者也。夫圣人道德之容，积于中而发于外；帝则因《论语》之文，而刚制其外而巳。损者三乐，帝何不能服膺斯言乎！呜呼，岂唯是哉！《论语》二十篇，修身、齐家、治国、平天下尽在是矣。〕</font>临朝渊嘿，尊严若神，可谓有穆穆天子之容者矣。<font color="#1B5969">〔〖胡三省注〗渊，深；嘿，静也。师古曰：《礼记》云：天子穆穆，诸侯皇皇，大夫济济，士跄跄。毛晃曰：穆穆，和敬貌。〕</font>博览古今，容受直辞，公卿奏议可述。遭世承平，上下和睦。然湛于酒色，<font color="#1B5969">〔〖胡三省注〗师古曰：湛，读曰耽。孔颖达曰：耽者，过礼之乐。〕</font>赵氏乱内，外家擅朝，言之可为于邑！”<font color="#1B5969">〔〖胡三省注〗师古曰：于邑，短气貌，读如本字。于，又音乌；邑，又音乌合翻。〕</font>建始以来，王氏始执国命，哀、平短祚，莽遂篡位，盖其威福所由来者渐矣！<font color="#1B5969">〔〖胡三省注〗言不氏之祸，始于成帝。〕</font><br>
			<br>
			　　<font color="#1B5969">【译文】<br>
			<br>
			　　班彪赞曰：我的姑母曾在后宫充当婕妤，她的父亲、兄弟都在宫廷皇帝身边侍奉，他们多次对我说：“成帝善于修饰仪表。上车后端正地站立，不向内回顾，说话不急，不指指划划。临朝时仪态深沉、平静，象神一样尊严，可称之为肃穆温和的天子之容。成帝博览群书，融贯古今，对臣下直率的言辞，能宽容接受，公卿的奏议有可称道的内容。正逢承平之世，上下和睦。然而，他耽于酒色，使赵氏秽乱于内宫，外戚擅权于朝廷，说起来令人叹息！”建始元年以来，王氏开始执掌国家命运，哀帝、平帝都短命，于是王莽篡夺了皇位。王氏的威福有一个逐渐发展的过程。<br>
			<br>
			　　【原文】</font><br>
			<br>
			　　是日，孔光于大行前拜受丞相、博山侯印绶。<font color="#1B5969">〔〖胡三省注〗大行前，谓大行皇帝柩前。韦昭曰：大行者，不反之辞。恩泽侯表，博山侯，国于南阳顺阳。〕</font><br>
			<br>
			　　富平侯张放闻帝崩，思慕哭泣而死。<font color="#1B5969">〔〖胡三省注〗放自河东都尉征为侍中、光禄勋；丞相翟方进奏免放，遣就国。〕</font><br>
			<br>
			　　荀悦论曰：放非不爱上，忠不存焉。故爱而不忠，仁之贼也。<br>
			<br>
			　　皇太后诏南、北郊长安如故。<br>
			<br>
			　　夏，四月，丙午，太子即皇帝位，谒高庙；尊皇太后曰太皇太后，皇后曰皇太后。大赦天下。<br>
			<br>
			　　哀帝初立，躬行俭约，省减诸用，政事由己出，朝廷翕然望至治焉。<br>
			<br>
			　　己卯，葬孝成皇帝于延陵。<font color="#1B5969">〔〖胡三省注〗臣瓒曰：自崩至葬凡五十四日。延陵在扶风，去长安六十二里。《考异》曰：成纪：“三月，丙戌，帝崩于未央宫。四月，己卯，葬延陵。”臣瓒曰：“自崩及葬凡五十四日。”汉纪：“三月，丙午，帝崩，四月，己卯，葬延陵。”自崩及葬三十四日。按是年三月己巳朔，无丙午；四月己亥朔，无己卯。若依成纪，则当云“五月己卯葬”；依荀纪，当云“闰三月丙午崩”。二者各有差舛，未知孰是。按是年闰七月，不当顿差四月。今且从成纪之文。〕</font><br>
			<br>
			　　太皇太后令傅太后、丁姬十日一至未央宫。<br>
			<br>
			　　<font color="#1B5969">【译文】<br>
			<br>
			　　成帝驾崩当天，孔光在大行皇帝灵柩前，拜受丞相、博山侯印信、绶带。<br>
			<br>
			　　富平侯张放听到成帝驾崩的消息，追思仰慕哭泣，悲痛而死。<br>
			<br>
			　　荀悦论曰：张放并非不爱成帝，而是光有爱，没有忠。因此，爱而不忠，是仁义的大害。<br>
			<br>
			　　皇太后下诏：恢复长安南北郊外祭祀天地大典。<br>
			<br>
			　　夏季，四月，丙午（初八），太子即皇帝位。拜谒汉高祖刘邦的祭庙。尊皇太后为太皇太后，皇后为皇太后。大赦天下。<br>
			<br>
			　　哀帝即位之初，亲自厉行节俭，减省各项费用，政事由自己裁决处理，朝廷上下一致希望能天下大治。<br>
			<br>
			　　己卯（疑误），葬孝成皇帝于延陵。<br>
			<br>
			　　太皇太后下诏，命傅太后、丁姬每十天一次到未央宫探望皇帝。<br>
			<br>
			　　【原文】</font><br>
			<br>
			　　有诏问丞相、大司空：“定陶共王太后宜当何居？”<font color="#1B5969">〔〖胡三省注〗共，读曰恭。〕</font>丞相孔光素闻傅太后为人刚暴，长于权谋，自帝在襁褓，而养长教道至于成人，<font color="#1B5969">〔〖胡三省注〗养长，知两翻。道，读曰導（导）。〕</font>帝之立又有力；<font color="#1B5969">〔〖胡三省注〗事见上卷元延四年。〕</font>光心恐傅太后与政事，<font color="#1B5969">〔〖胡三省注〗师古曰：与，读曰豫。〕</font>不欲与帝旦夕相近，即议以为：“定陶太后宜改筑宫。”大司空何武曰：“可居北宫。”上从武言。北宫有紫房复道通未央宫，<font color="#1B5969">〔〖胡三省注〗长安记：桂宫在未央宫北，亦曰北宫。余按《汉书》平帝纪，成帝赵皇后退居北宫，哀帝傅皇后退居桂宫，则北宫、桂宫自是两宫。〕</font>傅太后果从复道朝夕至帝所，求欲称尊号，贵宠其亲属，使上不得由直道行。<font color="#1B5969">〔〖胡三省注〗师古曰：不得依正直之道也。余谓子宗不得间大宗，藩后不得位四长乐，私戚不得妄干恩泽，所谓正道也。〕</font>高昌侯董宏<font color="#1B5969">〔〖胡三省注〗宏，高昌侯董忠子也。功臣表，高昌侯，国于千乘。〕</font>希指，上书言：“秦庄襄王，母本夏氏，而为华阳夫人所子，及即位后，俱称太后。<font color="#1B5969">〔〖胡三省注〗事见六卷秦孝文王元年。上，时掌翻。华，户化翻。〕</font>宜立定陶共王后为帝太后。”事下有司，大司马王莽，左将军、关内侯、领尚书事师丹劾奏宏：“知皇太后至尊之号，天下一统，而称引亡秦以为比喻，诖误圣朝，非所宜言，大不道！”上新立，谦让，纳用莽、丹言，免宏为庶人。傅太后大怒，要上，欲必称尊号。上乃白太皇太后，令下诏尊定陶恭王为恭皇。<br>
			<br>
			　　五月，丙戌，立皇后傅氏，傅太后从弟晏之子也。<br>
			<br>
			　　<font color="#1B5969">【译文】<br>
			<br>
			　　哀帝下诏询问丞相、大司空：“定陶共王太后应当居住在什么地方才合适？”丞相孔光素来听说傅太后为人刚强暴烈，工于心计，善于弄权，哀帝在襁褓中时，便由她抚养教导，以至成人，哀帝能继位，她又出了大力，孔光担心傅太后会干预政事，不想使她与皇帝早晚接近，于是就建议说：“定陶太后应另行修筑宫室居住。”大司空何武却说：“可以住在北宫。”哀帝听从何武的建议。北宫有紫房复道通到未央宫，傅太后果然从复道早晚去哀帝住所，请求哀帝加封她尊号，提拔宠信她的亲属，使哀帝无法以正道行事。高昌侯董宏迎合哀帝、傅太后的心意，上书说：“秦庄襄王的母亲，本来是夏氏，后来庄襄王被华阳夫人认为嗣子。等到继位后，夏氏、华阳夫人都被尊称为太后。应该尊定陶共王后为帝太后。”哀帝把此奏章交给有关官署讨论，大司马王莽、左将军、关内侯、主管尚书事师丹联合上奏弹劾董宏说：“董宏明知皇太后是最为尊贵的称号，现今天下一统，他却援引亡秦的事例作为比喻，贻误圣朝，这不是应该说的话，犯了大逆不道之罪。”哀帝新继位，态度谦让，采纳了王莽、师丹的意见，把董宏免官，贬为平民。傅太后勃然大怒，要挟哀帝，非要称尊号不可。哀帝于是转告太皇太后，太皇太后同意下诏尊定陶恭王为恭皇。<br>
			<br>
			　　五月，丙戌（十九日），立傅氏为皇后，她是傅太后堂弟傅晏的女儿。<br>
			<br>
			　　【原文】</font><br>
			<br>
			　　诏曰：“《春秋》，母以子贵。<font color="#1B5969">〔〖胡三省注〗见公羊《春秋传》隐元年。〕</font>宜尊定陶太后曰恭皇太后，丁姬曰恭皇后，各置左右詹事，食邑如长信宫、中宫。”<font color="#1B5969">〔〖胡三省注〗应劭曰：成帝母王太后居长信宫。李奇曰：傅姬如长信，丁姬如中宫也。师古曰：中宫，皇后之宫。〕</font>追尊傅父为崇祖侯，丁父为褒德侯；封舅丁明为阳安侯，舅子满为平周侯，皇后父晏为孔乡侯，<font color="#1B5969">〔〖胡三省注〗师古曰：傅父，傅太后之父。丁父，丁太后之父。《地理志》，汝南郡有阳安县。恩泽侯表，平周侯，食邑于南阳湖阳。孔乡侯，食邑于沛郡夏丘。〕</font>皇太后弟、侍中、光禄大夫赵钦为新城侯。<font color="#1B5969">〔〖胡三省注〗《地理志》，河南郡有新城县。〕</font>太皇太后诏大司马莽就第，避帝外家；莽上疏乞骸骨。帝遣尚书令诏起莽，又遣丞相孔光、大司空何武、左将军师丹、卫尉傅喜白太皇太后曰：“皇帝闻太后诏，甚悲！大司马即不起，皇帝即不敢听政！”太后乃复令莽视事。<font color="#1B5969">〔〖胡三省注〗太皇太后止称太后，史省文。复，扶又翻。〕</font><br>
			<br>
			　　成帝之世，郑声尤甚，<font color="#1B5969">〔〖胡三省注〗周末有郑、卫之乐：东门、溱洧之诗，郑声也；桑中、濮上之音，卫声也：皆淫声也。其后凡淫声通谓之郑声。孔子曰：郑声淫，是也。〕</font>黄门名倡丙强、景武之属富显于世，贵戚至与人主争女乐。<font color="#1B5969">〔〖胡三省注〗盖王氏五侯、淳于长之属也。〕</font>帝自为定陶王时疾之，又性不好音，六月，诏曰：“孔子不云乎：‘放郑声，郑声淫。’<font color="#1B5969">〔〖胡三省注〗师古曰：《论语》载孔子之言。郑国有溱、洧之水，男女亟于其间聚会，故俗乱而乐淫。〕</font>其罢乐府官；<font color="#1B5969">〔〖胡三省注〗立乐府见十九卷元狩三年。〕</font>郊祭乐及古兵法武乐在《经》，非郑、卫之乐者，条奏别属他官。”<font color="#1B5969">〔〖胡三省注〗郊祭乐，亦武帝置，今以给祠南、北郊。大乐鼓、嘉至鼓、邯郸鼓、骑吹鼓、江南鼓、淮南鼓、巴俞鼓、歌鼓、楚严鼓、梁皇鼓、临淮鼓、兹邡鼓，朝贺置酒，陈殿上。应古兵法，凡鼓十二，人员百一十八人，郊祭员十三人；诸族乐人兼云招给祠南、北郊用六十七人，兼给事雅乐用四人，夜诵员五人，刚、别柎员二人，给盛德主调篪员二人，听工以日知律冬夏至一人，钟工、磬工、箫工员各一人；仆射二人，主领诸乐人，皆不可罢。竽工员三人，罢一；琴工员五人，罢三；柱工员二人，罢一；绳弦工员六人，罢四；郑四会员六十二人，留一人给事雅乐，余罢；张瑟员八人，留一。安世乐鼓、沛吹鼓、族歌鼓、陈吹鼓、商乐鼓、东海鼓、长乐鼓、缦乐鼓，凡鼓八，员百二十八人，朝贺置酒陈前殿房中，不应经法；治竽员五人，楚鼓员六人，常从倡三十人，常从象人四人，诏随常从倡十六人；秦倡员二十九人，秦倡象人员三人，诏随秦倡一人；雅大人员九人，朝贺置酒为乐；楚四会员十七人，巴四会员十二人，銚四会员十二人，齐四会员十九人，蔡讴员三人，齐讴员六人，竽、瑟、钟、磬员五人，皆郑声，可罢。师学百四十四人，其七十二人给太官挏马酒，其七十二人可罢。大凡八百二十九人，其三百八十八人不可罢，可领属大乐；其四百四十一人不应经法，或郑、卫之声，皆可罢。奏可。晋灼曰：邡，音方。师古曰：招，读与翘同。刚及别柎，皆鼓名也。柎，音肤。柱工，主筝瑟之柱者；弦，琴瑟之弦。绳，言主纠合作之也。缦乐，杂乐也，音漫。挏，音动。李奇曰：以马乳为酒，撞挏乃成。孟康曰：象人，若今戏虾、鱼、师子者也。韦昭曰：著假面者也。〕</font>凡所罢省过半。然百姓渐渍日久，又不制雅乐有以相变，豪富吏民湛沔自若。<font color="#1B5969">〔〖胡三省注〗渐，读曰沾。师古曰：湛，读曰沈，又读曰耽。自若，言自如故也。〕</font><br>
			<br>
			　　<font color="#1B5969">【译文】<br>
			<br>
			　　哀帝下诏说：“《春秋》说，母以子贵。所以应尊定陶太后为恭皇太后，尊丁姬为恭皇后。各自设置左右詹事，采邑如同长信宫皇太后和中宫皇后。”同时追尊傅太后的父亲为崇祖侯，丁姬的父亲为褒德侯。封哀帝舅父丁明为阳安侯，舅父的儿子丁满为平周侯，傅皇后的父亲傅晏为孔乡侯。又封皇太后赵飞燕的弟弟、侍中、光禄大夫赵钦为新城侯。太皇太后王政君诏令大司马王莽离开朝廷，回到府第，以避开哀帝的外戚。王莽上书请求退休。哀帝派尚书令持诏书命令王莽出来任职。又派丞相孔光、大司空何武、左将军师丹、卫尉傅喜向太皇太后报告说：“皇上听到太皇太后的诏书，十分悲痛！如果大司马不出来任职，皇上就不敢听政了。”太皇太后于是又命令王莽上朝处理政事。<br>
			<br>
			　　汉成帝时代，靡靡之音特别盛行。以致黄门名倡丙强、景武之流，都以富有闻名于世。皇亲国戚甚至与天子竞赛女乐。哀帝在当定陶王时，就对这种风气十分厌恶，生性又不喜好音乐，于是在六月下诏说：“孔子不是说过吗：‘抛弃郑国音乐，郑国音乐太淫荡。’兹撤销乐府官。经书上记载的郊祀大典的音乐以及古代兵法武乐，不属于郑国、卫国的音乐，由其他官署管理。”裁减人员超过一半。但是百姓受靡靡之音熏染的时间很长了，又没有制定其他高雅的音乐来替换，因此富有的官吏百姓，依然沉湎其中，一如往昔。<br>
			<br>
			　　【原文】</font><br>
			<br>
			　　王莽荐中垒校尉刘歆有材行，为侍中，稍迁光禄大夫，贵幸，更名秀。<font color="#1B5969">〔〖胡三省注〗歆改名秀，冀以应图谶。更，工衡翻。〕</font>上复令秀典领《五经》，卒父前业；<font color="#1B5969">〔〖胡三省注〗秀父向典校书，见三十卷河平三年。师古曰：卒，终也。复，扶又翻。卒，子恤翻。〕</font>秀于是总群书而奏其七略，有《辑略》、有《六艺略》、有《诸子略》、有《诗赋略》、有《兵书略》、有《术数略》、有《方技略》。<font color="#1B5969">〔〖胡三省注〗师古曰：辑略，谓群书之总要。辑，与集同。六艺，六经也。诸子，即下九流是也。诗赋，则自屈原、荀卿至扬雄等所作也。兵书，则权谋、技巧、形势、阴阳之书也。术数，则天文、历谱、五行、蓍龟、杂占、形法之书也。方技，则医经、经方、房中、神仙之书也。〕</font>凡书六略，三十八种，五百九十六家、万三千二百六十九卷。其叙诸子，分为九流：曰儒，曰道，曰阴阳，曰法，曰名，曰墨，曰从横，曰杂，曰农，以为：“九家皆起于王道既微，诸侯力政，时君世主好恶殊方，是以九家之术蜂出并作，<font color="#1B5969">〔〖胡三省注〗师古曰：蜂，与锋同。〖按〗师古此解谬也。〕</font>各引一端，崇其所善，以此驰说，取合诸侯，其言虽殊，譬犹水火相灭，亦相生也；<font color="#1B5969">〔〖胡三省注〗水灭火而生木，木复生火。〕</font>仁之与义，敬之与和，相反而皆相成也。《易》曰：‘天下同归而殊涂，一致而百虑。’<font color="#1B5969">〔〖胡三省注〗师古曰：下系之辞。〕</font>今异家者推所长，穷知究虑以明其指，虽有蔽短，合其要归，亦‘六经’之支与流裔；<font color="#1B5969">〔〖胡三省注〗师古曰：裔，衣末也。其于六经，如水之下流，衣之末裔。〕</font>使其人遭明王圣主，得其所折中，皆股肱之材已。师古曰：已，语终辞。〕</font>仲尼有言：‘礼失而求诸野。’<font color="#1B5969">〔〖胡三省注〗师古曰：言都邑失礼，则于外野求之，亦将有获。〕</font>方今去圣久远，道术缺废，无所更索，<font color="#1B5969">〔〖胡三省注〗师古曰：索，求也。索，山客翻。〖按〗更：另也，它也。〕</font>彼九家者，不犹愈于野乎？<font color="#1B5969">〔〖胡三省注〗师古曰：愈，胜也。〕</font>若能修‘六艺’之术而观此九家之言，舍短取长，则可以通万方之略矣。”<br>
			<br>
			　　河间惠王良能修献王之行，母太后薨，服丧如礼；诏益封万户，以为宗室仪表。<font color="#1B5969">〔〖胡三省注〗师古曰：仪表者，言为礼仪之表率。余谓有仪可象谓之仪，四外望之以取正谓之表。〕</font><br>
			<br>
			　　<font color="#1B5969">【译文】<br>
			<br>
			　　王莽举荐中垒校尉刘歆，说他有才干德行，任命为侍中，逐步升为光禄大夫，地位显贵，受到皇帝宠信。刘歆改名为刘秀。哀帝又命令刘秀负责审核校对儒学《五经》，完成其父刘向未完成的事业。刘秀于是汇总群书，编成七略上奏，有《辑略》、《六艺略》、《诸子略》、《诗赋略》、《兵书略》、《术数略》、《方技略》。记录书目的共有六略，包括三十八种、五百九十六家、一万三千二百六十九卷。其中叙述诸子的，分为九大流派：儒家、道家、阴阳家、法家、名家、墨家、纵横家、杂家、农家。他认为：“九家都兴起于王道已经衰微、诸侯以实力为政的时代，当时的君主们的喜好厌恶大不相同，因此九家学派同时兴起，各持一端，推崇所喜好的学说，并用这些学说去游说各国，争取诸侯的赞同。主张虽然不同，但就象水火相灭，同时也相生一样，它们也是相反相成的。比如仁与义，敬与和，虽然相反，但也都是相成的。《易经》说：‘天下人同归于一个理想，但走的路不同；想达到同一目标，却有百样考虑。’而今，各个不同学派的人推崇自己学派的长处，如果深入研究，弄清它们的宗旨，虽然都有掩蔽短处的现象，但综合各家学说的主要内容和宗旨，也不过是儒学《六经》的支派或末流。倘若这些人能遇到圣王明主，将他们的主张折中修正，那么他们都可成为栋梁之才。孔子说：‘礼仪失传，可到民间乡野去寻找。’现在距闻圣人的时代，已经很久远了，当时的道术不是缺失，就是废止了，无处追寻，这九家学派，不是胜过乡野吗？如果能钻研儒学《六艺》，再参考这九家学说，舍弃短处，采取精华，就可以精通万种方略了。”<br>
			<br>
			　　河间王刘良，能学习献王的高尚品行，母亲王太后去世，他完全按照礼仪的规定服丧。哀帝下诏褒奖，增加采邑万户，使他成为宗室奉行礼仪的表率。<br>
			<br>
			　　【原文】</font><br>
			<br>
			　　初，董仲舒说武帝，以“秦用商鞅之法，除井田，民得卖买，富者田连阡陌，贫者亡立锥之地，<font color="#1B5969">〔〖胡三省注〗亡，读与无同。〕</font>邑有人君之尊，里有公侯之富，小民安得不困！古井田法虽难卒行，<font color="#1B5969">〔〖胡三省注〗卒，读曰猝。〕</font>宜少近古，限民名田以赡不足，<font color="#1B5969">〔〖胡三省注〗师古曰：名田，占田也。各为立限，不使富者过制，则可使贫弱之家足也。〕</font>塞并兼之路；去奴婢，除专杀之威；<font color="#1B5969">〔〖胡三省注〗服虔曰：不得专杀奴婢也。塞，悉则翻。去，羌吕翻。〕</font>薄赋敛，省繇役，<font color="#1B5969">〔〖胡三省注〗敛，力赡翻。繇，读曰傜。〕</font>以宽民力，然后可善治也！”及上即位，师丹复建言：“今累世承平，豪富吏民訾数钜万，<font color="#1B5969">〔〖胡三省注〗訾，与赀同。〕</font>而贫弱愈困，宜略为限。”天子下其议，丞相光、大司空武奏请：“自诸侯王、列侯、公主名田各有限；关内侯、吏、民名田皆毋过三十顷；奴婢毋过三十人。<font color="#1B5969">〔〖胡三省注〗据哀帝纪：有司条奏：“诸侯王、列侯得名田国中，列侯在长安及公主得名田县、道。关内侯、吏、民名田皆毋得过三十顷。诸侯王奴婢二百人，列侯、公主百人，关内侯吏民三十人。”与此少异。《食货志》亦与纪同。〕</font>期尽三年。犯者没入宫。”时田宅、奴婢贾为减贱，<font color="#1B5969">〔〖胡三省注〗贾（賈），讀曰價（价）。〕</font>贵戚近习皆不便也，<font color="#1B5969">〔〖胡三省注〗皆不以为便于己也。〕</font>诏书：“且须后。”<font color="#1B5969">〔〖胡三省注〗师古曰：须，待也。〕</font>遂寝不行。又诏：“齐三服官诸官，织绮绣难成、害女红之物，皆止，无作输。<font color="#1B5969">〔〖胡三省注〗齐三服官及诸织官，皆无作难成之物以输送也。如淳曰：红，亦工也。其所作已成、未成，皆止无复作，皆输所近官府也。师古曰：如说非也，谓未成者不作，已成者不输耳。余谓如说固非，颜说亦未若余说之为简易明白也。〕</font>除任子令及诽谤诋欺法。<font color="#1B5969">〔〖胡三省注〗应劭曰：任子令者，《汉仪》注：吏二千石以上视事满三年，得任同产若子一人为郎。不以德选，故除之。师古曰：任，保也。诋，诬也。〕</font>掖廷宫人年三十以下，出嫁之；<font color="#1B5969">〔〖胡三省注〗重绝人道也。〕</font>官奴婢五十以上，免为庶人，益吏三百石以下俸。”<br>
			<br>
			　　<font color="#1B5969">【译文】<br>
			<br>
			　　早先，董仲舒曾劝说汉武帝：“秦国采用商鞅之法，废除井田，人民可以买卖土地，造成富者田地一望无际，贫者没有立锥之地。县邑有尊贵如君王一样的人，乡里有富比公侯的财主，小民怎能不困乏呢？古代的井田法现在虽然难以仓猝实行，但也应该少有恢复，应限制人民占田的数额，将多余的土地补给不足者，堵塞兼并土地的途径。取消奴婢，除去主人可以随便杀害奴婢的特权。减少赋税，减轻徭役，使人民得以休息。然后才可把国家治理好。”等到哀帝即位，师丹又建议说：“而今连续几代的太平盛世，豪有的吏民的家产数目达数万万，而贫弱的人却愈加困乏，应该略为限制一下占田数额。”哀帝把这个奏议让大家讨论。丞相孔光、大司空何武上奏，请求：“从诸侯王开始，诸侯王、列侯、公主占田各定限额。关内侯、官吏、庶民占田都不得超过三十顷。奴婢人数不得超过三十人。期限定为三年，三年后有违犯规定的，财产没收入官。”这一来，造成一时田宅、奴婢的价格下跌，皇帝贵戚和天子的亲信都感到对自己不利，于是哀帝就下诏书说：“暂且等待以后再说。”这个办法遂停止不行。哀帝又下诏：“设于齐国的三服官以及其他主管皇家服装的官署，由于绮罗的纺织刺绣，十分艰难，因而全部停止不再制作和向京师运送。废除二千石官员可以保荐子弟当官的任子令以及诽谤诋欺法。掖庭宫女年龄在三十岁以下的，令其出宫嫁人；官奴婢年龄在五十岁以上的，免除奴婢身份，成为庶民；增加官秩在三百石以下的官吏的俸禄。”<br>
			<br>
			　　【原文】</font><br>
			<br>
			　　上置酒未央宫，内者令为傅太后张幄，坐于太皇太后坐旁。<font color="#1B5969">〔〖胡三省注〗百官志：内者令，属少府，以宦者为之，掌中布张诸衣物。为，于伪翻。师古曰：坐，音材卧翻；下同。〕</font>大司马莽按行，责内者令曰：“定陶太后，籓妾，何以得与至尊并！”彻去，更设坐。傅太后闻之，大怒，不肯会，重怨恚莽；<font color="#1B5969">〔〖胡三省注〗师古曰：会，谓至酒所也。重，音直用翻。〕</font>莽复乞骸骨。秋，七月，丁卯，上赐莽黄金五百斤，安车驷马，罢就第。<font color="#1B5969">〔〖胡三省注〗《考异》曰：公卿表：“十一月，丁卯，大司马莽免。庚午，师丹为大司马。四月，徙。”又曰：“十月，癸酉，丹为大司空。”又曰：“太子太傅师丹为左将军，五月迁。”荀纪：“七月，丁巳，大司马莽免。”按丹若以十一月为司马，四月徙官，不得以十月为司空也。七月丁卯朔，无丁巳。年表月误，荀纪日误。〕</font>公卿大夫多称之者，上乃加恩宠，置中黄门，为莽家给使，<font color="#1B5969">〔〖胡三省注〗苏林曰：使黄门在其家为使令。〕</font>十日一赐餐。又下诏益封曲阳侯根，安阳侯舜，新都侯莽，丞相光，大司空武邑户各有差。<font color="#1B5969">〔〖胡三省注〗益封根二千户；舜五百户，舜，音子也；莽三百五十户；光千户；武更以南阳犨之博望乡为氾乡侯国，益封千户。〕</font>以莽为特进、给事中、朝朔望，见礼如三公。又还红阳侯立于京师。<font color="#1B5969">〔〖胡三省注〗立就国见上卷去年。〕</font><br>
			<br>
			　　傅太后从弟右将军喜，好学问，有志行。王莽既罢退，众庶归望于喜。初，上之官爵外亲也，<font color="#1B5969">〔〖胡三省注〗外亲，外家之亲。〕</font>喜独执谦称疾；傅太后始与政事，数谏之；<font color="#1B5969">〔〖胡三省注〗与，读曰豫。数，所角翻。〕</font>由是傅太后不欲令喜辅政。庚午，以左将军师丹为大司马，封高乡亭侯；<font color="#1B5969">〔〖胡三省注〗按丹传及恩泽侯表，皆云封高乐侯，国于东海。〕</font>赐喜黄金百斤，上右将军印绶，以光禄大夫养病；以光禄勋淮阳彭宣为右将军。大司空何武、尚书令唐林皆上书言：“喜行义修洁，忠诚忧国，内辅之臣也。<font color="#1B5969">〔〖胡三省注〗言可为内朝辅弼之臣。〕</font>今以寝病一旦遣归，众庶失望，皆曰：‘傅氏贤子，以论议不合于定陶太后，故退，’百寮莫不为国恨之。忠臣，社稷之卫。鲁以季友治乱，<font color="#1B5969">〔〖胡三省注〗师古曰：谓季氏亡则鲁不昌。治，直吏翻。〕</font>楚以子玉轻重，<font color="#1B5969">〔〖胡三省注〗师古曰：谓楚杀子玉而晋侯喜可知。〕</font>魏以无忌折冲，<font color="#1B5969">〔〖胡三省注〗事见上卷秦庄襄王三年。〕</font>项以范增存亡。<font color="#1B5969">〔〖胡三省注〗事见高帝纪。〕</font>百万之众，不如一贤，故秦行千金以间廉颇，<font color="#1B5969">〔〖胡三省注〗事见五卷周赧王五十五年。间，古苋翻。〕</font>汉散黄金以疏亚父。<font color="#1B5969">〔〖胡三省注〗事见十卷高帝三年。疏，与疎同。〕</font>喜立于朝，陛下之光辉，傅氏之废兴也。”<font color="#1B5969">〔〖胡三省注〗如淳曰：傅喜显则傅氏兴，其废亦如之。晋灼曰：用喜于陛下有光明，而傅氏之废复得兴也。师古曰：如说是。余谓晋说未可厚非。〕</font>上亦自重之，故寻复进用焉。<font color="#1B5969">〔〖胡三省注〗明年，复进用喜。复，扶又翻。〕</font><br>
			<br>
			　　<font color="#1B5969">【译文】<br>
			<br>
			　　哀帝在未央宫摆设酒席，内者令把傅太后的座位设在太皇太后座位旁边。大司马王莽巡视后，斥责内者令说：“定陶太后不过是藩王妃而已，怎配跟至尊的太皇太后并排而坐！”下令撤去原先的座位，重新摆放。傅太后听说后，大怒，不肯赴宴会，极端愤恨王莽。王莽再次上书请求退休。秋季，七月，丁卯（初一），哀帝赐给王莽黄金五百斤、四匹马驾的安车一辆，让他辞官回到府邸。公卿大夫大多称赞王莽，哀帝于是给予他更多的恩宠，特意派中黄门到王莽家，以供差使。每隔十天，哀帝赐餐一次。又下诏，增加曲阳侯王根、安阳侯王舜、新都侯王莽、丞相孔光、大司空何武采邑人户各不等。赐王莽为特进、给事中，每月一日和十五日可以朝见皇帝，朝见时的礼节一如三公。又召回红阳侯王立，使居京师。<br>
			<br>
			　　傅太后的堂弟、右将军傅喜，喜好学问，有大志德行。王莽既已罢职退下，大众希望傅喜接替王莽的位置。当初，哀帝加封外戚官爵，唯独傅喜自称有病而谦让推辞。傅太后刚开始干预政事，傅喜就多次进言规谏，因此傅太后不想让傅喜辅政。庚午（初四），任命左将军师丹为大司马，封高乡亭侯。赐傅喜黄金百斤，缴还右将军的印信绶带、以光禄大夫的身份在家养病。任命光禄勋、淮阳人彭宣为右将军。大司空何武、尚书令唐林都上书说：“傅喜行事仁义，品德高尚廉洁，忠诚忧国，适宜做内朝辅弼大臣。现在以有病为借口，突然被遣返回家，使大众感到失望，都说：‘傅氏是贤能之人，只因见解与定陶太后不合，因此被斥退。’百官没有不为国深深痛惜的。忠臣是国家的卫士。春秋时，鲁国因任用季友，治理好了混乱；楚国以子玉是否活着，决定被别国看重或轻视；魏国依仗有公子无忌，才能战胜强敌；项羽则由范增决定他的生存与灭亡。百万人之众，不如一个贤才。因此秦国用千金去离间廉颇和赵王的关系；汉高祖散万金使项羽疏远范增。傅喜能担当朝廷大任，是陛下的光辉，也是决定傅氏兴废的关键。”哀帝自己也很器重傅喜，因此，不久就再次征召任用他。<br>
			<br>
			　　【原文】</font><br>
			<br>
			　　建平侯杜业上书诋曲阳侯王根、高阳侯薛宣、安昌侯张禹，而荐朱博。帝少而闻知王氏骄盛，心不能善，以初立，故且优之。后月余，司隶校尉解光奏：“曲阳侯，先帝山陵未成，公聘取故掖庭女乐五官殷严、王飞君等置酒歌舞，<font color="#1B5969">〔〖胡三省注〗如淳曰：五官，官名也。外戚传云：五官，视三百石。〕</font>及根兄子成都侯况，亦聘取故掖庭贵人以为妻，<font color="#1B5969">〔〖胡三省注〗况，商子也。〕</font>皆无人臣礼，大不敬，不道！”于是天子曰：“先帝遇根、况父子，至厚也，今乃背恩忘义！”以根尝建社稷之策，<font color="#1B5969">〔〖胡三省注〗师古曰：谓立哀帝为嗣也。事见上卷元延四年。〕</font>遣就国，免况为庶人，归故郡。<font color="#1B5969">〔〖胡三省注〗王氏，故魏郡元城人。〕</font>根及况父商所荐举为官者皆罢。<font color="#1B5969">〔〖胡三省注〗以其党也。〕</font><br>
			<br>
			　　<font color="#1B5969">【译文】<br>
			<br>
			　　建平侯杜业上书诋毁曲阳侯王根、高阳侯薛宣、安昌侯张禹，而推荐朱博。哀帝小时候就听说王氏骄横，心里对他们没有好感。因为继位时间短，因此对他们暂且优待。杜业上书一个多月后，司隶校尉解光上奏说：“曲阳侯王根，在先帝还没入陵安葬之时，就公然聘娶后宫女乐五官殷严、王飞君等，在家置酒歌舞。王根的侄子、成都侯王况，也公然聘娶先帝后宫的贵人为妻。他们都没有人臣之礼，犯了大不敬、不道之罪！”于是天子说：“先帝对待王根、王况叔侄，极为优厚，现在他们竟背恩忘义！”由于王根曾有立定陶王为太子的建议，因此仅遣送回封国。王况被夺爵，贬为平民，遣归原郡。由王根以及王况的父亲王商所举荐而当官的人，全部罢免。<br>
			<br>
			　　【原文】</font><br>
			<br>
			　　九月，庚申，地震，自京师到北边郡国三十余处，坏城郭，凡压杀四百余人。上以灾异问待诏李寻，<font color="#1B5969">〔〖胡三省注〗《考异》曰：寻传云：使侍中、卫尉传喜问寻。按公卿表：“傅喜为卫尉”；二月，迁右将军；十一月，罢。”地震在九月，当是时，喜己不为卫尉矣。〕</font>对曰：<br>
			<br>
			　　“夫日者，众阳之长，人君之表也。君不修道，则日失其度，晻昧亡光。<font color="#1B5969">〔〖胡三省注〗师古曰：晻，与暗同；又音乌感翻。〕</font>间者日尤不精，光明侵夺失色，邪气珥，蜺数作。<font color="#1B5969">〔〖胡三省注〗孟康曰：晕适、背鐍、抱珥、虹蜺，皆日旁气也。珥，形点黑也。如淳曰：雄为虹，雌为蜺。凡气在旁相对为珥，在旁如半镮向日为抱，向外为背。有气刺日为鐍，鐍，映伤也。适者，日之将食，先有黑之变也。蜺，读曰啮。〕</font>小臣不知内事，窃以日视陛下，志操衰于始初多矣。唯陛下执乾刚之德，强志守度，<font color="#1B5969">〔〖胡三省注〗谓守法度也。〕</font>毋听女谒、邪臣之态；诸保阿、乳母甘言悲辞之托，断而勿听。勉强大义，绝小不忍；良有不得已，<font color="#1B5969">〔〖胡三省注〗良，甚也。〕</font>可赐以货财，不可私以官位，诚皇天之禁也。<br>
			<br>
			　　“臣闻月者，众阴之长，妃后、大臣、诸侯之象也。间者月数为变，此为母后与政乱朝，<font color="#1B5969">〔〖胡三省注〗与，读曰豫。〕</font>阴阳俱伤，两不相便；外臣不知朝事，窃信天文，即如此，近臣已不足杖矣。<font color="#1B5969">〔〖胡三省注〗师古曰：杖，谓倚任也。〕</font>唯陛下亲求贤士，无强所恶，<font color="#1B5969">〔〖胡三省注〗师古曰：邪佞之人，诚可贱恶，勿得宠而异之，令其盛强也。恶，乌路翻。〕</font>以崇社稷，尊强本朝！<br>
			<br>
			　　“臣闻五行以水为本，<font color="#1B5969">〔〖胡三省注〗五行，一曰水。水者，天一所生。〕</font>水为准平，王道公正修明，则百川理，落脉通；<font color="#1B5969">〔〖胡三省注〗师古曰：落，谓经络也。〕</font>偏党失纲，则涌溢为败。今汝、颍漂涌，<font color="#1B5969">〔〖胡三省注〗《地理志》，颍川郡阳城县阳乾山，颍水所出，东至沛郡下蔡县入淮，过郡三，行千五百里。汝水出汝南郡定陵县高陵山，东南至新蔡入淮，过郡四，行千三百四十里。〕</font>与雨水并为民害，此《诗》所谓‘百川沸腾’，咎在皇甫卿士之属。<font color="#1B5969">〔〖胡三省注〗师古曰：诗小雅十月之交之诗也。皇甫卿士，周室女宠之族也。〕</font>唯陛下少抑外亲大臣！<br>
			<br>
			　　“臣闻地道柔静，阴之常义也。间者关东地数震，宜务崇阳抑阴以救其咎，固志建威，<font color="#1B5969">〔〖胡三省注〗固志以用英俊，建威以黜奸邪。建，立也。〕</font>闭绝私路，拔进英隽，退不任职，以强本朝！夫本强则精神折冲；<font color="#1B5969">〔〖胡三省注〗师古曰：言有欲冲突为害者，则折挫之。〕</font>本弱则招殃致凶，为邪谋所陵。闻往者淮南王作谋之时，其所难者独有汲黯，以为公孙弘等不足言也。<font color="#1B5969">〔〖胡三省注〗事见十九卷武帝元狩元年。〕</font>弘，汉之名相，于今亡比，而尚见轻，何况亡弘之属乎！故曰朝廷亡人，则为贼乱所轻，<font color="#1B5969">〔〖胡三省注〗亡，读曰无。〕</font>其道自然也。”<br>
			<br>
			　　<font color="#1B5969">【译文】<br>
			<br>
			　　九月，庚申（二十五日），发生地震。自京师至北边郡国，有三十余处地方毁坏了城郭，共压死四百余人。哀帝因为发生灾异而询问待诏李寻，他回答说：<br>
			<br>
			　　“太阳，是所有阳性物质的主宰，是君王的象征。君王不行正道，则太阳会失去常度，暗淡无光。最近，太阳尤其不明亮，光彩被侵夺而失去原来的颜色，邪气插入，晕霓屡次出现。我地位卑微，不了解内廷的情况，只以太阳的变化来观察陛下，志节和行为都比即位初期大为衰退了。请陛下振奋阳刚之气，意志坚决，严守法度，不听女人的请求，不受邪臣的摆布，那些保姆乳娘甜言卑辞的请托，绝不要听。努力实现大义，不要在小处不忍。实在不得已时，可以赐予他们钱财珍宝，不可用官职去殉私情，因为这实在是皇天之大忌！<br>
			<br>
			　　“我听说，月亮是阴性物质的主宰，是后妃、大臣、诸侯的象征。近来，月亮多次发生变异，这显示母后干政乱朝，阴阳俱伤，两相妨碍。外臣不知朝廷大事，我只是相信天象。如果应对天象这样解释，那么陛下所亲近的大臣已不足依赖。陛下应亲自另行寻求贤能之士，不要使邪恶之人的势力强大起来，这样才能使国家昌盛，汉王朝强大。<br>
			<br>
			　　“我听说五行以水为根本，水是公平的标准。实行王道，政治公平修明，则会百川治理，脉络畅通。如果政治偏离正道，失去了纲常，则会江河泛滥成灾。而今汝水、颍水腾涨漫溢，与雨水一起肆虐，给人民造成危害。这正象《诗经》里所说的‘百川沸腾’，这些灾害应归咎于外戚之类。请陛下稍稍抑制外戚大臣！<br>
			<br>
			　　“我听说大地行事温柔平静，这是阴性事物的正常状态。近来关东地区多次发生地震，为了挽救上天怪罪而降下的灾祸，应该崇阳抑阴。陛下要坚定意志，建树威严，关闭断绝私下请托之路，提拔引进英俊人才，罢退不称职的官吏，使本朝强大！根本强大了，就会精神振奋，所向无敌；根本衰弱了，则招灾惹祸，被邪恶的阴谋侵凌危害。听说当年淮南王谋反之时，他所害怕的只有汲黯一个人，认为公孙弘等都不值得一提。公孙弘是汉朝的名相，今天没有人可以比得上，他尚且被人看轻，何况今天连公孙弘之辈都没有呢！所以说，朝廷无人，就会被乱臣贼子轻视，这是自然的道理。”<br>
			<br>
			　　【原文】</font><br>
			<br>
			　　骑都尉平当使领河隄，<font color="#1B5969">〔〖胡三省注〗师古曰：为使而领其事。使，音疏吏翻。〕</font>奏：“九河今皆窴灭。<font color="#1B5969">〔〖胡三省注〗窴，与填同。〕</font>按经义，治水有决河深川<font color="#1B5969">〔〖胡三省注〗师古曰：决，分泄也。深，浚治也。治，直之翻；下同。〕</font>而无隄防壅塞之文。河从魏郡以东北多溢决，水迹难以分明，四海之众不可诬。<font color="#1B5969">〔〖胡三省注〗《尔雅》：九夷、八狄、七戎、六蛮，谓之四海。孔颖达曰：东方曰夷者，《风俗通》云：东方人好生，万物觝触地而出；夷者，觝也。其类有九。依东夷传：一曰玄菟，二曰乐浪，三曰高丽，四曰满饰，五曰凫臾，六曰索家，七曰东屠，八曰倭人，九曰天鄙。南方曰蛮者，《风俗通》云：君臣同川而浴，极为简慢；蛮者，慢也。其类有八。李巡注《尔雅》云：一曰天竺，二曰咳首，三曰僬侥，四曰跛踵，五曰穿胸，六曰儋耳，七曰狗轵，八曰旁舂。西方曰戎者，《风俗通》云：斩伐杀生，不得其中。戎者，凶也。其类有六。李巡注《尔雅》云：一曰侥夷，二曰戎央，三曰老白，四曰耆羌，五曰鼻息，六曰天刚。北方曰狄者，《风俗通》云：父子、嫂叔同穴无别；狄者，辟也，其行邪辟。其类有五。李巡注《尔雅》云：一曰月支，二曰秽貊，三曰匈奴，四曰单于，五曰白屋。诸儒之说略有异同。然平当所谓四海之众，但言四海之内之人耳。〕</font>宜博求能浚川疏河者。”上从之。<br>
			<br>
			　　待诏贾让奏言：<br>
			<br>
			　　“治河有上、中、下策。古者立国居民，疆理土地，必遗川泽之分，度水势所不及。<font color="#1B5969">〔〖胡三省注〗师古曰：遗，留也。度，计也。言川泽水所流聚之处，皆留而置之，不以为居邑而妄垦殖，必计水之所不及，然后居而田之也。分，音扶问翻。度，音大各翻。〕</font>大川无防，小水得入，陂障卑下，以为污泽，<font color="#1B5969">〔〖胡三省注〗师古曰：停水曰污；音一胡翻。〕</font>使秋水多得其所休息，左右游波宽缓而不迫。夫土之有川，犹人之有口也，治土而防其川，犹止儿啼而塞其口，岂不遽止，然其死可立而待也。<font color="#1B5969">〔〖胡三省注〗塞，悉则翻。师古曰：遽，速也。〕</font>故曰：‘善为川者决之使道，善为民者宣之使言。’<font color="#1B5969">〔〖胡三省注〗《国语》召公谏厉王监谤之辞。师古曰：道，读曰導（导）。導（导），通引也。〕</font>盖隄防之作，近起战国，雍防百川，各以自利。<font color="#1B5969">〔〖胡三省注〗师古曰：雍，读曰壅。〕</font>齐与赵、魏以河为竟，<font color="#1B5969">〔〖胡三省注〗竟，读曰境。〕</font>赵、魏濒山，<font color="#1B5969">〔〖胡三省注〗师古曰：濒山，犹言以山为边界也。濒，音频，又音宾。余谓赵、魏之地，一边接山，则地势高，非边界也。〕</font>齐地卑下，<font color="#1B5969">〔〖胡三省注〗齐地濒海，故卑下也。〕</font>作隄去河二十五里，河水东抵齐隄则西泛赵、魏；赵、魏亦为隄，去河二十五里，虽非其正，水尚有所游荡。时至而去，则填淤肥美，民耕田之；或久无害，稍筑宫宅，遂成聚落；大水时至，漂没，则更起隄防以自救，稍去其城郭，排水泽而居之，湛溺自其宜也。<font color="#1B5969">〔〖胡三省注〗师古曰：湛，读曰沈，音持林翻。〕</font>今隄防，陿者去水数百步，<font color="#1B5969">〔〖胡三省注〗陿，与狭同。〕</font>远者数里，于故大隄之内复有数重，民居其间，此皆前世所排也。河从河内黎阳至魏郡昭阳，东西互有石隄，激水使还，百余里间，河再西三东，迫厄如此，不得安息。<font color="#1B5969">〔〖胡三省注〗《地理志》，黎阳县属魏郡。晋灼曰：黎山在其南，河《水经》其东，其山上碑云：县取山之名，取水之阳，以为名。按《沟洫志》其载让奏曰：河从河内北至黎阳，为石隄，激使抵东郡平刚；又为石隄，使西北抵黎阳观下；又为石隄，使东北抵东郡津北；又为石隄，使西北抵魏郡昭阳，又为石隄，激使东北。〕</font><br>
			<br>
			<br>
			　　“今行上策，徙冀州之民当水冲者，决黎阳遮害亭，<font color="#1B5969">〔〖胡三省注〗遮害亭，布淇口东十八里，有金隄，隄高一丈；自淇口东地稍高，至遮害亭西五丈。《水经注》曰：旧有宿胥口，河水于此北入。〕</font>放河使北入勃海；河西薄大山，东薄金隄，势不能远泛滥，期月自定。难者将曰：‘若如此，败坏城郭、田庐、冢墓以万数，百姓怨恨。’昔大禹治水，山陵当路者毁之，故凿龙门，辟伊阙，析厎柱，破碣石，堕断天地之性，<font color="#1B5969">〔〖胡三省注〗师古曰：辟，开也。析，分也。堕，毁也，音火规翻。〖按〗伊阙、厎柱，皆山名。〕</font>此乃人功所造，何足言也！<font color="#1B5969">〔〖胡三省注〗人功所造，谓城郭、田庐、冢墓也。〕</font>今濒河十郡，治隄岁费且万万；<font color="#1B5969">〔〖胡三省注〗河南、河内、东郡、陈留、魏郡、平原、千乘、信都、清河、勃海，凡十郡。〕</font>及其大决，所残无数。如出数年治河之费以业所徙之民，遵古圣之法，定山川之位，<font color="#1B5969">〔〖胡三省注〗谓依禹迹也。〕</font>使神人各处其所而不相奸；<font color="#1B5969">〔〖胡三省注〗神，谓川渎之神。人，谓居人也。处，昌吕翻。师古曰：奸，音干。〕</font>且以大汉方制万里，岂其与水争咫尺之地哉！此功一立，河定民安，千载无患，故谓之上策。<br>
			<br>
			　　“若乃多穿漕渠于冀州地，使民得以溉田，分杀水怒，<font color="#1B5969">〔〖胡三省注〗杀，所介翻；减也。〕</font>虽非圣人法，然也救败术也。可从淇口以东为石隄，<font color="#1B5969">〔〖胡三省注〗《地理志》：淇水出河内共县北，东至黎阳入河。《水经注》曰：魏、晋之枋头，古淇口也。共，音恭。〕</font>多张水门。恐议者疑河大川难禁制，荥阳漕渠足以卜之。<font color="#1B5969">〔〖胡三省注〗如淳曰：今砾溪口是也。言作水门流水，流不为害也。师古曰：砾溪，溪名，即《水经》所云济水东过砾溪者。〕</font>冀州渠首尽，当仰此水门，诸渠皆往往股引取之：<font color="#1B5969">〔〖胡三省注〗如淳曰：肢，支别也。据如说，股当作肢。〕</font>旱则开东方下水门，溉冀州；水则开西方高门，分河流，民田适治，河隄亦成。此诚富国安民、兴利除害，支数百岁，故谓之中策。若乃缮完故隄，增卑倍薄，劳费无已，数逢其害，此最下策也。”<font color="#1B5969">〔〖胡三省注〗让所画治河三策，自汉至今，未有能行之者。大率古人论事，画为三策者，其上策多孟浪骇俗而难行，其中策则平实合宜而可用，其下策则常人所知也。数，所角翻。〕</font><br>
			<br>
			　　<font color="#1B5969">〔〖按〗“待诏贾让奏言”结束。〕</font><br>
			<br>
			　　<font color="#1B5969">【译文】<br>
			<br>
			　　骑都尉平当，被委派主管治理河隄事务。他上奏说：“古代的九河，现在全都堙灭难寻。查考儒学经义，治水有决开堵塞的河道、深挖河床等方法，而没有高筑隄防、约束水流的记载。黄河从魏郡以东多次发生泛滥决口，水道难以确定，四海之内那么多人，是欺骗不得的。应该广泛征求有浚川疏河能力的人。”哀帝听从他的建议。<br>
			<br>
			　　待诏贾让上奏说：<br>
			<br>
			　　“治河有上、中、下三策。古人修筑城郭，使人民定居，划定疆界进行垦殖经营时，一定放弃在川泽之水汇聚之处，而要选择在估计水势不能到达的地方。大河不修隄防，而小河小溪可以流入，在地势低下的地方，利用山坡修筑围坝，形成湖泊池泽，秋季可以利用它蓄水，水面宽阔，水流缓慢不急迫。大地上有河流，就象人有口一样，用土石修筑隄防来阻止河水，就象塞住小孩的嘴制止他啼哭一样。难道不是很快就止住了吗？但是孩子的死期也跟着到了。所以说：‘优秀的治水专家，决开隄防，疏导水势；杰出的政治家，使人民心中的想法宣泄出来，畅所欲言。’隄防的修筑，历时未久，兴起于战国时代。各自为了本国利益，修筑隄防，堵塞百川。齐国与赵、魏以黄河为界，赵、魏这边是山，而齐国地势低下，于是齐国在距黄河二十五里处修筑隄防。河水东下到达齐国隄防，受阻，则向西岸泛滥，使赵、魏遭受水灾。赵、魏也在距黄河二十五里处修筑隄防，虽然采取的不是正确的方法，但当时河床宽，足以容纳。洪水时常到来，又走了，淤泥沉积成为肥沃的土壤，人民在上面耕种，或许赶上很久都没有发生水灾，于是陆续在这里兴建住宅，遂成村落。若洪《水经》常泛滥成灾，漂没田宅人畜，为了自救，就把隄防修筑得更高、更多，然后把城镇稍作迁移，排除积水，居住下来。在这种状况下，自然就会经常发生被洪水冲没淹死的惨剧。而今黄河隄防，近的距河仅数百步，远的有数里，在旧有的大隄之内又修筑数重隄防，人们居住其间，这都是前代的排水设施。黄河从河内、黎阳至魏郡、昭阳，东西两岸都互有石筑的隄防，疾驰的洪峰受到石隄的阻挡，急剧回转，百余里之间，黄河两次向西猛拐、三次向东弯折，挤迫到这种程度，自然不得安宁。<br>
			<br>
			　　“如今若实行上策，则迁移冀州洪泛区人民，决开黎阳遮害亭的隄坝，放黄河向北溃决，流入渤海。黄河西邻大山，东近金隄，依水势不会流得太远。洪水泛滥一个月，自然就会稳定下来。有人将会诘难说：‘如果这样，势必毁坏数以万计的城市、田地、房舍、坟墓，人民会怨恨的。’从前大禹治水，山陵挡路，则摧毁山陵，因此凿通龙门、劈开伊阙山和砥柱山、击破碣石，使天地的原貌改观。而城郭、田舍、坟墓不过是人工所造，何值得提起！现在濒临黄河的十郡，每年整修河隄的费用，将近万万钱，一旦发生大的决口，将毁坏无数。如果拿出数年治河的费用，可以安置迁移的人民，遵照古代圣贤的作法，确定山川的位置，使神和人都各得其所，互不相扰。况且大汉国土广阔万里，何必与黄河去争那一点土地呢！这计划一旦实现，黄河稳定，人民安居乐业，千年没有水患，因此称为上策。<br>
			<br>
			　　“至于在冀州地区大量修筑运河渠道，一方面可使人民用来灌溉良田，另一方面又可分减水势。虽然不是圣人的作法，但也是挽救危局的良策。可从淇口开始，往东修筑石隄，多设水门。恐怕有人会怀疑，黄河这样的大河，用渠道水门难以控制得住，而荥阳粮道运河的功能，就足可以验证。冀州灌溉水渠，从头到尾，正应仰赖于这种水门。各个水渠往往都要从这里取水分流。天旱则打开东方下水门，使冀州田地得以灌溉；一旦洪水到来，则打开西方高处的水门，分散水流。这种方法，可使民田得到适当管理，河隄也不会毁坏。这实在是富国安民、兴利除害、能控制水患数百年的办法。因此称为中策。至于只是修理完善原有的隄防，把低的地方增高，薄的地方加厚，消耗人力物力没有止境，却仍然频繁地遭受洪灾。因此这是最下策。”<br>
			<br>
			　　【原文】</font><br>
			<br>
			　　孔光、何武奏：“迭毁之次当以时定，<font color="#1B5969">〔〖胡三省注〗自元帝时贡禹建毁庙之议。韦玄成、匡衡皆踵其说，以为太祖以下五庙，其亲庙四，亲尽而迭毁。迄于成帝，终莫能定。今二府复奏。〕</font>请与群臣杂议。”于是光禄勋彭宣等五十三人皆以为：“孝武皇帝虽有功烈，亲尽宜毁。”太仆王舜、中垒校尉刘歆议曰：“《礼》，天子七庙。七者其正法数，可常数者也。<font color="#1B5969">〔〖胡三省注〗《礼记》曰：天子七庙，三昭三穆，与太祖庙而七。〕</font>宗不在此数中，宗变也。<font color="#1B5969">〔〖胡三省注〗师古曰：言非常数，故云变也。〕</font>苟有功德则宗之，不可预为设数。臣愚以为孝武皇帝功烈如彼，孝宣皇帝崇立之如此，不宜毁。”<font color="#1B5969">〔〖胡三省注〗立世宗庙，见二十四卷宣帝本始元年。〕</font>上览其议，制曰：“太仆舜、中垒校尉歆议可。”<br>
			<br>
			　　何武后母在蜀郡，<font color="#1B5969">〔〖胡三省注〗武，蜀郡郫县人。〕</font>遣吏归迎；会成帝崩，吏恐道路有盗贼，后母留止。<font color="#1B5969">〔〖胡三省注〗止，不行也。〕</font>左右或讥武事亲不笃，<font color="#1B5969">〔〖胡三省注〗师古曰：左右，谓天子侧近之臣。〕</font>帝亦欲改易大臣，冬，十月，策免武，以列侯归国。癸酉，以师丹为大司空。<br>
			<br>
			　　<font color="#1B5969">【译文】<br>
			<br>
			　　孔光、何武上奏说：“应撤除的亲情已尽的祖先祭庙的名次，应当及时确定下来。请陛下与群臣讨论。”当时光禄勋彭宣等五十三人都认为：“孝武皇帝虽然功勋卓著，但亲情已尽，应撤除祭庙。”太仆王舜、中垒校尉刘歆却提出异议，说：“按照《礼记》，天子的祭庙应有七座。七是正规的数量，可以作为常数。被尊为‘宗’的，不在此数中，宗是变数。如果有功德，就被尊为‘宗’，因此不可预先规定宗的数量。我们愚昧地认为，孝武皇帝的功勋那样大，而孝宣皇帝又如此地尊崇他，不应该撤除他的祭庙！”哀帝观看奏议后，指示说：太仆王舜、中垒校尉刘歆的建议可行。”<br>
			<br>
			　　何武的后母在蜀郡，何武派府吏回家乡去接她。正逢成帝驾崩，府吏恐怕道上有盗贼，就留下没有继续赶路。哀帝左右亲信有人指摘何武奉养后母不厚道，哀帝也想更换大臣，于是在冬季，十月，颁策书罢免何武官职，命以列侯身份回到封国。癸酉（初九），任命师丹为太司空。<br>
			<br>
			　　【原文】</font><br>
			<br>
			　　丹见上多所匡改成帝之政，乃上书言：<br>
			<br>
			　　“古者谅暗不言，听于冢宰，<font color="#1B5969">〔〖胡三省注〗师古曰：《论语》云：子张曰：“书云：高宗谅闇，三年不言。”孔子曰：何必高宗，古之人皆然。君薨，百官总己以听于冢宰，三年。”谅，信也。闇，默然也。郑玄曰：周之六官，皆总属于冢宰。冢宰于百官，无所不主。《尔雅》曰：冢，大也。冢宰，太宰也。乃上，时掌翻。〕</font>三年无改于父之道。<font color="#1B5969">〔〖胡三省注〗师古曰：《论语》称孔子曰：“父在观其志，父没观其行，三年无改于父之道，可谓孝矣。”〕</font>前大行尸柩在堂，而官爵臣等以及亲属，赫然皆贵宠，封舅为阳安侯，皇后尊号未定，豫封父为孔乡侯；出侍中王邑、射声校尉王邯等。<font color="#1B5969">〔〖胡三省注〗王邑、王邯，太皇太后亲属也。邯，户甘翻。〕</font>诏书比下，变动政事，卒暴无渐。<font color="#1B5969">〔〖胡三省注〗师古曰：比，频也。比，毗至翻。卒，读曰猝；下仓卒同。〕</font>臣纵不能明陈大义，复曾不能牢让爵位，<font color="#1B5969">〔〖胡三省注〗师古曰：牢，坚也。复，扶又翻。曾，才登翻。〕</font>相随空受封侯，增益陛下之过。间者郡国多地动水出，流杀人民，日月不明，五星失行，此皆举错失中，号令不定，法度失理，阴阳溷浊之应也。<font color="#1B5969">〔〖胡三省注〗错，音千故翻。师古曰：溷，音胡顿翻。〕</font><br>
			<br>
			　　“臣伏惟人情无子，年虽六七十，犹博取而广求。<font color="#1B5969">〔〖胡三省注〗师古曰：取，读曰娶。〕</font>孝成皇帝深见天命，烛知至德，<font color="#1B5969">〔〖胡三省注〗师古曰：烛，照也。至德，指谓哀帝。〕</font>以壮年克己，<font color="#1B5969">〔〖胡三省注〗己者，有我之私。克，去也。〕</font>立陛下为嗣。先帝暴弃天下，<font color="#1B5969">〔〖胡三省注〗暴者，言无疾而崩。〕</font>而陛下继体，四海安宁，百姓不惧，此先帝圣德，当合天人之功也。臣闻‘天威不违颜咫尺’，<font color="#1B5969">〔〖胡三省注〗《左传》齐桓公对宰孔之言。师古曰：言常若在前，宜自肃惧也。〕</font>愿陛下深思先帝所以建立陛下之意，且克己躬行，以观群下之从化。天下者，陛下之家也，胏附何患不富贵，不宜仓卒若是，其不久长矣！”丹书数十上，多切直之言。<br>
			<br>
			　　<font color="#1B5969">【译文】<br>
			<br>
			　　师丹见哀帝对成帝的施政措施多有更改，就上书说：<br>
			<br>
			　　“古代，新君居丧期间沉默不语，国家大事，悉听宰相处理。三年之中，不能改变先父的主张。先前，先帝的尸体棺柩尚在灵堂，就给我们这些臣属以及亲属任官封爵，全都赫然显贵荣宠起来。如封舅父为阳安侯，皇后的尊号还未确定，就预先封她父亲为孔乡侯，并解除侍中王邑、射声校尉王邯等的职务等等。诏书连下，政事变动仓猝突然，急剧得没有逐渐发展的过程。我固然不能公开表明大义，又不能坚决辞让爵位，随波逐流，凭空接受封侯，更增加了陛下的过失。最近，郡国多次发生地震，涌出大水，淹死人民。太阳和月亮昏暗没有光彩，五星也失去正常的运行。这都是举措失当，号令不定，法令制度悖于常理，阴阳混浊不清的反映。<br>
			<br>
			　　“我看人之常情，若没有儿子，年纪虽然六七十了，仍然多娶妻妾广为求子。孝成皇帝深刻认识天命，明了陛下有至高的德行，以壮年之身，为公去私，立陛下为嗣子。先帝突然抛弃天下，陛下继位，四海安宁，百姓不惊，这是先帝的圣德，正合天人合一的功效。我听说：‘不要违逆天帝的威严，因为他离你只有咫尺之远。’愿陛下深思先帝之所以选择你为继承人的深意，暂且克制自己，亲自实行新君不言的古制，观察群臣如何从善向化。天下者，是陛下的私产，陛下的亲属亲信们又何愁不会富贵起来，不应该如此仓猝、迫不急待，那样也不会长久。”师丹上书数十次，言词多是痛切直率。<br>
			<br>
			　　【原文】</font><br>
			<br>
			　　傅太后从弟子迁在左右，尤倾邪，上恶之，免官，遣归故郡。<font color="#1B5969">〔〖胡三省注〗傅氏，本河内温人。〕</font>傅太后怒；上不得已，复留迁。丞相光与大司空丹奏言：“诏书前后相反，天下疑惑，无所取信。臣请归迁故郡，以销奸党。”卒不得遣，复为侍中，其逼于傅太后，皆此类也。<font color="#1B5969">〔〖胡三省注〗哀帝之时，傅氏固为骄横，然史家所记如此等语，意其出于王氏爱憎之口。〕</font><br>
			<br>
			　　议郎耿育上书冤讼陈汤<font color="#1B5969">〔〖胡三省注〗成帝永始二年，陈汤徙边。冤讼，讼其冤也。〕</font>曰：<br>
			<br>
			　　“甘延寿、陈汤，为圣汉扬钩深致远之威，<font color="#1B5969">〔〖胡三省注〗言汤等深入康居，远诛郅支，虽其窜伐荒外，能扬威而钩致之也。为，于伪翻。〕</font>雪国家累年之耻，讨绝域不羁之君，<font color="#1B5969">〔〖胡三省注〗不羁，言不可羁属也。〕</font>系万里难制之虏，岂有比哉！先帝嘉之，仍下明诏，宣著其功，改年垂历，<font color="#1B5969">〔〖胡三省注〗师古曰：谓改年为竟宁也；不以此事，盖当其年，上书者附著耳。余按元纪，诏曰：“匈奴郅支单于背叛礼义，既伏其辜，呼韩邪单于修朝保塞，边垂长无兵革之事，其改元为竟宁。”则改年亦以此事，非附著也。〕</font>传之无穷。应是，南郡献白虎，<font color="#1B5969">〔〖胡三省注〗白虎，西方之兽，主威武，故以为汤等之应。〕</font>边垂无警备。会先帝寝疾，然犹垂竟不忘，数使尚书责问丞相，趣立其功；<font color="#1B5969">〔〖胡三省注〗数，所角翻。趣使丞相、御史立议以序其功也。师古曰：趣，读曰促。〕</font>独丞相匡衡排而不予，<font color="#1B5969">〔〖胡三省注〗予，读曰与。〕</font>封延寿、汤数百户，<font color="#1B5969">〔〖胡三省注〗事见二十九卷元帝竟宁元年。〕</font>此功臣战士所以失望也。孝成皇帝承建业之基，乘征伐之威，兵革不动，国家无事，而大臣倾邪，欲专主威，排妒有功，<font color="#1B5969">〔〖胡三省注〗妒，与妬同。〕</font>使汤块然被冤拘囚，<font color="#1B5969">〔〖胡三省注〗师古曰：块然，独处之意，如土块也。块，音口内翻。被，皮义翻。〕</font>不能自明，卒以无罪老弃。敦煌正当西域通道，<font color="#1B5969">〔〖胡三省注〗通道，通行之路也。卒，子恤翻。敦，徒门翻。〕</font>令威名折冲之臣，旋踵及身，<font color="#1B5969">〔〖胡三省注〗谓罪及其身也。〕</font>复为郅支遗虏所笑，诚可悲也！至今奉使外蛮者，未尝不陈郅支之诛以扬汉国之盛。夫援人之功以惧敌，<font color="#1B5969">〔〖胡三省注〗师古曰：援，引也；音爰。〕</font>弃人之身以快谗，岂不痛哉！且安不忘危，盛必虑衰，今国家素无文帝累年节俭富饶之畜，又无武帝荐延<font color="#1B5969">〔〖胡三省注〗畜，读与蓄同。如淳曰：荐延，使群臣荐士而延纳之。〕</font>枭俊禽敌之臣，独有一陈汤耳！<font color="#1B5969">〔〖胡三省注〗师古曰：枭，谓斩其首而县之也。俊，谓敌之魁率，郅支是也。春《左氏传》曰：得俊曰克。仲冯曰：枭俊禽敌之臣，宜与荐延通为一句，则与上文相配，而下言“独有一陈汤耳”自不妨。枭善斗，故云枭俊，犹云枭将也。枭，坚尧翻。〕</font>假使异世不及陛下，尚望国家追录其功，封表其墓，以劝后进也。汤幸得身当圣世，功曾未久，反听邪臣鞭逐斥远，使亡逃分窜，死无处所。<font color="#1B5969">〔〖胡三省注〗师古曰：分，谓散离也。舜典曰：分北三苗。〕</font>远览之士，莫不计度，以为汤功累世不可及，而汤过人情所有，<font color="#1B5969">〔〖胡三省注〗师古曰：言汤所犯之罪过，人情共有不能免者，非特诡异，深可诛责也。度，徒洛翻。〕</font>汤尚如此，虽复破绝筋骨，暴露形骸，犹复制于唇舌，为嫉妒之臣所系虏耳。<font color="#1B5969">〔〖胡三省注〗言汤功如此之伟，犹不免于罪徙，继今者虽复捐身为国，终制于吏议，陷于系虏之罪也。复，扶又翻。〕</font>此臣所以为国家尤戚戚也。”<br>
			<br>
			　　书奏，天子还汤，卒于长安。<br>
			<br>
			　　<font color="#1B5969">【译文】<br>
			<br>
			　　傅太后的堂侄傅迁，侍奉在哀帝左右，特别阴险奸邪，哀帝很厌恶他，就下令免去他的官职，遣回原郡。傅太后知道后，大怒，哀帝不得已，只好又留下傅迁。丞相孔光与大司空师丹上奏说：“两个诏书的内容，前后相反，使天下人疑惑，无法取信于民。请陛下仍把傅迁遣回原郡，以清除奸党。”但傅迁终于没有被遣归，而且恢复了侍中的官职。哀帝受傅太后逼迫的窘况，都类乎此。<br>
			<br>
			　　议郎耿育上书为陈汤鸣冤，说：<br>
			<br>
			　　“甘延寿、陈汤为大汉在边远的异域血战扬威，雪洗了国家多年的耻辱，讨伐绝域不服从中国的君主，捕捉万里之外难以制服的强虏，难道有谁的功劳可与他们相比！先帝赞美他们，因而发布公开诏书，突出宣扬他们的功绩，为此而更改年号，使英雄的事绩，传之无穷。与此相合，南郡贡献白虎，边陲再无警报，不用戒备。当先帝卧病在床，可是仍然念念不忘，多次派尚书责问丞相，催促他们迅速拟定功劳等级。唯独丞相匡衡，从中排斥阻扰，仅封甘延寿、陈汤数百户的采邑，使功臣战士大失所望。孝成皇帝继承的是前人已功成业就的基业，乘讨伐战胜之威，不须动一兵一卒，而国家安宁。可是大臣倾轧邪恶，意欲独专朝廷的权威，排挤嫉妒有功之人，使陈汤只身被拘入狱，无法向陛下剖白辩冤，终于以无罪年老之身，被抛弃在边陲。敦煌正当前往西域的通道，从前威震远方战无不胜的名将，现在一转眼却成了罪徒，还要遭受郅支单于残部的讥笑，实在可悲！至今奉命出使各国的使节，无不用击杀郅支单于的事情来宣扬汉朝的强盛。借助英雄的功绩去威吓敌人，却抛弃英雄本人，使进谗之人称心快意，难道不令人痛心吗！况且安定不可忘记危险，强盛必须忧虑衰弱。而今国家平时没有文帝累年节俭积蓄的大量财富，又没有武帝延揽的众多勇猛善战令敌胆寒的名将，所有的，只是一个陈汤而已！假使陈汤已经过世，没有赶上陛下当政的时代，尚且希望国家追录他的功劳，聚土高筑他的坟墓，以鼓励后来的仁人志士。陈汤有幸得逢圣世，现在距他立功的时间又不太久，如果再听信奸臣的谗言，用鞭子把他驱逐到偏远的边塞，使他家破人亡，死无葬身之地，有远见之人莫不思量，认为陈汤的功劳，几世以来无人可及，而陈汤的过错却是人情难免。陈汤尚且落到如此下场，那么我辈之人纵使粉身碎骨，疆场捐躯，仍免不了还会受制于奸臣的口舌，被嫉妒之臣陷害成罪徒。这正是我为国家特别忧愁的地方。”<br>
			<br>
			　　奏章呈上去后，哀帝下令让陈汤回到长安，后来就在长安去世。<br>
			<br>
			　　【原文】</font><br>
			<br>
			　　<b>◎</b> 汉孝哀皇帝·上<font color="#1B5969">〔〖胡三省注〗諱欣，定陶恭王康之子也，成帝立以為嗣。荀悅曰：諱「欣」之字曰「喜」。應劭曰：諡法，恭仁短折曰哀。〕</font><br>
			<br>
			　　<b>汉孝哀皇帝　建平元年（乙卯　公元前6年）</b><br>
			<br>
			　　春，正月，陨石于北地十六。<br>
			<br>
			　　赦天下。<br>
			<br>
			　　<font color="#1B5969">【译文】<br>
			<br>
			　　<b>◎</b> 汉孝哀皇帝·上<br>
			<br>
			　　<b>汉哀帝建平元年（乙卯　公元前6年）</b><br>
			<br>
			　　春季，正月，北地坠落十六颗陨石。<br>
			<br>
			　　大赦天下。<br>
			<br>
			　　【原文】</font><br>
			<br>
			　　司隶校尉解光奏言：“臣闻许美人及故中宫史曹宫<font color="#1B5969">〔〖胡三省注〗史，女史也。中宫，皇后宫也。赵皇后传：宫属中宫，为学事史，通诗，授皇后。〕</font>皆御幸孝成皇帝，产子。子隐不见。臣遣吏验问，皆得其状：元延元年，宫有身；其十月，宫乳掖庭牛官令舍。<font color="#1B5969">〔〖胡三省注〗师古曰：乳，产也，音而具翻；下皆类此。〕</font>中黄门田客<font color="#1B5969">〔〖胡三省注〗《续汉志》：中黄门，比百石，掌给事禁中，以宦者为之。〕</font>持诏记与掖庭狱丞籍武，令收置暴室狱，<font color="#1B5969">〔〖胡三省注〗掖庭令，属少府，有左、右丞、暴室丞各一人，皆宦者为之。暴室丞，主中妇人疾病者，就此室；其皇后、贵人有罪，亦就此室。籍姓，晋大夫籍氏之后，其先有孙伯黡，司晋之典籍，以为大政，故曰籍氏。〕</font>‘毋问儿男、女，谁儿也！’宫曰：‘善臧我儿胞，<font color="#1B5969">〔〖胡三省注〗臧，古藏字通。师古曰：胞，谓胎之衣也；音苞。〕</font>丞知是何等儿也！<font color="#1B5969">〔〖胡三省注〗师古曰：意言是天子儿耳。〕</font>’后三日，客持诏记与武，问：‘儿死未？’武对：‘未死。’客曰：‘上与昭仪大怒，<font color="#1B5969">〔〖胡三省注〗赵昭仪也。〕</font>奈何不杀！’武叩头啼曰：‘不杀儿，自知当死；杀之，亦死！’<font color="#1B5969">〔〖胡三省注〗不杀，则为违诏命，故知当死。杀之，则后人以害皇子之罪加之，故知亦死。〕</font>即因客奏封事曰：‘陛下未有继嗣，子无贵贱，唯留意！’奏入，客复特诏记取儿，付中黄门王舜。舜受诏，内儿殿中，为择乳母，告‘善养儿，且有赏，毋令漏泄！’舜择官婢张弃为乳母。<font color="#1B5969">〔〖胡三省注〗宫婢，盖以罪没入掖庭，男为官奴，女为官婢。郑玄曰：古者从坐男女没入县官为奴，其少才知以为奚。今之侍史官婢，或谓之奚官女。〕</font>后三日，客复持诏记并药以饮宫。<font color="#1B5969">〔〖胡三省注〗师古曰：饮，音于禁翻。〕</font>宫曰：‘果也欲姊弟擅天下！我儿，男也，頟上有壮发，类孝元皇帝。<font color="#1B5969">〔〖胡三省注〗师古曰：壮发当頟前侵下而生，今俗呼为圭头者是也。頟，鄂格翻。〕</font>今儿安在？危杀之矣！奈何令长信得闻之？’<font color="#1B5969">〔〖胡三省注〗师古曰：长信，谓太后。〕</font>遂饮药死。弃所养儿<font color="#1B5969">〔〖胡三省注〗师古曰：弃，谓张弃也。〕</font>十一日，宫长李南以诏书取儿去，<font color="#1B5969">〔〖胡三省注〗晋灼曰：《汉仪》注，有女长御，比侍中，宫长岂此邪﹖余谓宫长者，盖老于宫中诸女御，因称之为宫长；犹三署诸郎，谓久次者为郎署长也。前持诏记，此以诏书书之，与记有以异乎﹖曰：有。诏记，手记也，后世谓之手记。光武所谓“诏书、手记不可数得”。手记出于上手；诏书则下为之，以玺为信。长，知两翻。〕</font>不知所置。<font color="#1B5969">〔〖胡三省注〗师古曰：终竟不知置何所也。〕</font><br>
			<br>
			　　“许美人元延二年怀子，十一月乳。<font color="#1B5969">〔〖胡三省注〗乳，如注翻；&#14147;乳也。〕</font>昭仪谓帝曰：‘常绐我言从中宫来。即从中宫来，许美人儿何从生中！许氏竟当复立邪！’<font color="#1B5969">〔〖胡三省注〗晋妁曰：昭仪前要帝不得立许美人以为皇后，而今有子中，许氏竟当复立为皇后邪！此前约之言也。师古曰：此说非也。言美人在内中，何从得儿而生也。故言何从生中次。此下乃始言约耳。〕</font>怼，以手自捣，<font color="#1B5969">〔〖胡三省注〗师古曰：怼，怨怒也。捣，筑也。怼，音直类翻。〕</font>以头击壁户柱，从床上自投地，啼泣不肯食，曰：‘今当安置我，我欲归耳！’帝曰：‘今故告之，反怒为，<font color="#1B5969">〔〖胡三省注〗师古曰：故以许美人生子告汝，何为反怒。〕</font>殊不可晓也！’<font color="#1B5969">〔〖胡三省注〗殊，异甚也。〕</font>帝亦不食。昭仪曰：‘陛下自知是，不食何为！陛下尝自言：“约不负女！”<font color="#1B5969">〔〖胡三省注〗师古曰：女，读曰汝。〕</font>今美人有子，竟负约，谓何？’帝曰：‘约以赵氏，故不立许氏，使天下无出赵氏上者，毋忧也！’后诏使中黄门靳严从许美人取儿去，盛以苇箧，<font color="#1B5969">〔〖胡三省注〗靳，居焮翻。盛，时征翻。苇，葭类也；织以为箧也。〕</font>置饰室帘南去。<font color="#1B5969">〔〖胡三省注〗饰室，室之以金玉为饰者，昭阳舍是也。师古曰：帘，户帘也，音廉。〕</font>帝与昭仪坐，使御者于客子解箧缄，未已，<font color="#1B5969">〔〖胡三省注〗御者，侍者也。师古曰：缄，束箧之绳，音古咸翻。〕</font>帝使客子及御者皆出，自闭户，独与昭仪在。须臾开户，呼客子使缄封箧，及诏记令中黄门吴恭持以与籍武曰：‘告武，箧中有死儿，埋屏处，<font color="#1B5969">〔〖胡三省注〗屏处，有遮蔽处，人所不见者。屏，必郢翻。〕</font>勿令人知！’武穿狱楼垣下为坎，埋其中。<font color="#1B5969">〔〖胡三省注〗狱，掖庭狱也。〕</font><br>
			<br>
			　　“其它饮药伤堕者无数事，皆在四月丙辰赦令前。<font color="#1B5969">〔〖胡三省注〗《考异》曰：赵后传作“丙辰”。按哀帝纪，“四月丙午即位，赦天下”。盖传误也。或者即位十日后赦也。〕</font>臣谨案：永光三年，男子忠等发长陵傅夫人冢。事更大赦，孝元皇帝下诏曰：‘此朕所不当得赦也。’穷治，尽伏辜。天下以为当。赵昭仪倾乱圣朝，亲灭继嗣，亲属当伏天诛。而同产亲属皆在尊贵之位，迫近帷幄，群下寒心，请事穷竟！”<font color="#1B5969">〔〖胡三省注〗谓穷治其狱而竟其情。〕</font><br>
			<br>
			　　丞相以下议正法，<font color="#1B5969">〔〖胡三省注〗令外朝大议以正其罪。〕</font>帝于是免新成侯赵钦、钦兄子成阳侯��皆为庶人，<font color="#1B5969">〔〖胡三省注〗��，临之子也。〕</font>将家属徙辽西郡。<br>
			<br>
			　　<font color="#1B5969">【译文】<br>
			<br>
			　　司隶校尉解光奏报说：“我听说许美人和前中宫史曹宫，都曾蒙孝成皇帝召幸而生下儿子，而两个孩子下落不明。我派官员追查，他们都报告说：元延元年，曹宫怀孕，同年十月，在掖庭牛官令舍生下一个孩子。中黄门田客将皇帝手诏拿给掖庭狱丞籍武，命令他把曹宫关到暴室狱，并吩咐说：‘不许问她生的是男孩，还是女孩！也不许问是谁的孩子！’曹宫说：‘请把我儿子的胞衣好好藏起来，你知道我儿是什么人吗？’三天后，田客又拿着皇帝手诏给籍武，并说：‘男孩死了没有？’籍武回答：‘没死。’田客说：‘皇上和昭仪大怒，你为什么不动手杀掉？’籍武叩头大哭说：‘不杀这个男孩，自知难逃一死；杀了，也是死！’便让田客代为呈递密封奏书，说：‘陛下还未有嗣子，儿子不分贵贱，请陛下留意三思！’密奏呈上去后，田客又拿着皇帝的手诏来取走了孩子，把小孩交给中黄门王舜。王舜接受手诏，把孩子带到宫中，为他挑选官婢张弃做乳娘，并告诉她说：‘好好喂养这个男孩，会有赏赐的。千万不可泄漏消息！’三天后，田客又拿着皇帝的手诏和毒药，让曹宫自尽。曹宫说：‘果然，她姐妹俩想独擅天下！我的孩子，是个男孩，额上有‘壮发’，跟他祖父孝元皇帝一样。现在我儿在哪里？她们会害他、杀他的！怎样才能让太后知道呢？’遂饮毒药而死。张弃喂养那个男孩，刚十一天，宫长李南就拿着皇帝的诏书，把孩子抱走了。此后就再不知下落。<br>
			<br>
			　　“许美人元延二年怀孕，十一月生下一个男孩。赵昭仪对成帝说：‘你常常欺骗我，说从中宫皇后那里来，既然从中宫来，许美人的孩子从哪里生出来！难道许氏竟然要重当皇后吗！’赵昭仪十分怨恨，用手捶打自己，用头撞墙壁和门柱，还从床上自己跌到地下，哭泣不肯进食。哭叫着说：‘你现在就得安排我，我要回家！’成帝说：‘我今天特地告诉你，你反而发怒吗，真不懂你这是为什么！’成帝也不吃饭。昭仪说：‘陛下既然自认为对，为什么不吃饭！陛下曾亲口说：“决不负你！”现在许美人生了孩子，终究负约背誓，还有什么话可说？’成帝说：‘我是说因为赵氏的缘故，所以不立许氏，使天下没有人能在赵氏之上。你不用忧虑！’后来成帝下诏派中黄门靳严从许美人那里把男孩子取走，装在苇草编的小箱子里，放到饰室门帘的南边。成帝与昭仪坐着，命侍者于客子解开苇箱绳子。一会儿，成帝令于客子和侍者都退出去，自己关闭门户，单独和昭仪留下。一会儿，打开门，呼叫于客子，让他封好箱子，并写下手诏，命中黄门吴恭拿着手诏和箱子去给籍武，并说：‘告诉籍武，箱子里有死孩子，把他埋在隐蔽处所，不许让人知道！’籍武在狱楼墙下挖了个坑，把死孩子掩埋了。<br>
			<br>
			　　“其他强迫吞服毒药、堕胎等事，无法计算了，都发生在四月丙辰（十八日）赦令发布前。据我考察：永光三年，名忠的男子等发掘长陵傅夫人墓，罪行发生在两次大赦前，然而孝元皇帝下诏说：‘这种罪行是朕不应当赦免的。’于是严厉究治，全部伏诛。天下人都认为处理得当。赵昭仪倾覆扰乱圣朝，亲手杀害皇帝的继嗣，家属应受上天诛杀。可是她的同母兄弟姐妹都处在显贵的位置，迫近皇帝，使天下人寒心。请陛下严厉追究此事。”<br>
			<br>
			　　丞相及以下朝臣议决，认为应该依法制裁。于是哀帝罢免了新成侯赵钦和其侄子咸阳侯赵的爵位，全都贬为平民。将赵氏家属迁移到辽西郡。<br>
			<br>
			　　【原文】</font><br>
			<br>
			　　议郎耿育上疏言：“臣闻继嗣失统，废適立庶，<font color="#1B5969">〔〖胡三省注〗师古曰：適，读曰嫡；下同。〖按〗適，古通嫡。適子，即嫡子。“適”于此不可简写作“适”。〕</font>圣人法禁，古今至戒。然太伯见历知適，<font color="#1B5969">〔〖胡三省注〗师古曰：历，谓王季，即文王之父也。知適，谓知其当为適嗣也。適，丁历翻。〕</font>逡循固让，委身吴、粤，<font color="#1B5969">〔〖胡三省注〗谓太伯逃之吴、粤以避季历。〕</font>权变所设，不计常法，致位王季，以崇圣嗣，<font color="#1B5969">〔〖胡三省注〗圣嗣，谓文王。〕</font>卒有天下，子孙承业七八百载，<font color="#1B5969">〔〖胡三省注〗载，子亥翻，年也。《尔雅》曰：唐、虞曰载，取物终更始。〕</font>功冠三王，道德最备，是以尊号追及太王。<font color="#1B5969">〔〖胡三省注〗太王，古公亶父也。武王克商有天下，追王太王、王季。〕</font>故世必有非常之变，然后乃有非常之谋。孝成皇帝自知继嗣不以时立，念虽末有皇子，万岁之后未能持国，<font color="#1B5969">〔〖胡三省注〗师古曰：末，晚暮也。万岁，言晏驾也。余谓人之生也，以死为讳，故常人以死后为百年之后，天子曰千秋万岁后。〕</font>权柄之重，制于女主，女主骄盛则耆欲无极，<font color="#1B5969">〔〖胡三省注〗如武帝为钩弋夫人虑者是也。师古曰：耆，读曰嗜。〕</font>少主幼弱则大臣不使，<font color="#1B5969">〔〖胡三省注〗师古曰：不使，不可使从命也。〕</font>世无周公抱负之辅，恐危社稷，倾乱天下。知陛下有贤圣通明之德，仁孝子爱之恩，怀独见之明，内断于身，故废后宫就馆之渐，绝微嗣祸乱之根，<font color="#1B5969">〔〖胡三省注〗师古曰；微嗣者，谓幼主也。〕</font>乃欲致位陛下以安宗庙。愚臣既不能深援安危，定金匮之计，<font color="#1B5969">〔〖胡三省注〗师古曰：愚臣，谓解光等也。金匮，言长久之法，可藏于金匮石室者。援，音爰。〕</font>又不知推演圣德，<font color="#1B5969">〔〖胡三省注〗师古曰：演，广也，音弋善翻。〕</font>述先帝之志，乃反覆校省内，暴露私燕，<font color="#1B5969">〔〖胡三省注〗师古曰：私燕，谓成帝闲燕之私也。覆，音方目翻。余谓私燕，礮席之私，所谓专房燕，即此燕也。〕</font>诬污先帝倾惑之过，<font color="#1B5969">〔〖胡三省注〗污，乌故翻。〕</font>成结宠妾妒媢之诛，<font color="#1B5969">〔〖胡三省注〗媢，莫报翻。〕</font>甚失贤圣远见之明，逆负先帝忧国之意！夫论大德不拘俗，立大功不合众，<font color="#1B5969">〔〖胡三省注〗用卫鞅语意。〕</font>此乃孝成皇帝至思所以万万于众臣，陛下圣德盛茂所以符合于皇天也，岂当世庸庸斗筲之臣所能及哉！<font color="#1B5969">〔〖胡三省注〗筲，竹器也，容斗二升，音所交翻。〕</font>且褒广将顺君父之美，匡救销灭既往之过，古今通义也。事不当时固争，防祸于未然，各随指阿从以求容媚；晏驾之后，尊号已定，万事已讫，乃探追不及之事，讦扬幽昧之过，此臣所深痛也！<font color="#1B5969">〔〖胡三省注〗耿育之言是也。春秋为尊者讳，义正如此。探，吐南翻。师古曰：訐，音居谒翻。〕</font>愿下有司议，即如臣言，宜宣布天下，使咸晓知先帝圣意所起。不然，空使谤议上及山陵，下流后世，远闻百蛮，近布海内，甚非先帝托后之意也。盖孝子，善述父之志，善成人之事，唯陛下省察！”帝亦以为太子颇得赵太后力，<font color="#1B5969">〔〖胡三省注〗事见上卷成帝元延四年。〕</font>遂不竟其事。傅太后恩赵太后，<font color="#1B5969">〔〖胡三省注〗师古曰：恩，谓以厚恩接遇之、一曰：恩，谓衔其立哀帝嗣之恩也。余谓一说是。〕</font>赵太后亦归心，故太皇太后及王氏皆怨之。<font color="#1B5969">〔〖胡三省注〗为赵后自杀张本。〕</font><br>
			<br>
			　　<font color="#1B5969">【译文】<br>
			<br>
			　　议郎耿育上书说：“我听说，皇位继承顺序失去准则，废嫡立庶，这是圣人立法严厉禁止，也是古今绝对不能容许的事。但是，太伯发现季历适合当王位继承人，便退下来，坚决辞让，甚至逃到吴、粤。这是特殊情况下的权宜应变之法，不应算作常法。太伯把嫡子的地位让给季历，以尊崇圣嗣，结果姬昌终于统一天下，子孙承业，达七八百年之久，功勋居三王之首，道德最为完备，因此尊号追加到始祖，称为太王。所以，世上必有非常的变化，然后才有非常的决策。孝成皇帝自知早年没有及时生下嗣子，考虑到，虽然暮年也有可能得皇子，但自己去世之后，孩子年幼，未能掌握国家权力，重要的权柄，必然控制在母后之手，母后过于骄横，就会贪欲无边，无所不为。少主幼弱，则大臣也不会俯首从命，那时如果没有周公那样的大臣忠心辅佐，恐怕将会危害国家，倾覆扰乱天下。先帝知道陛下有贤圣明达的品德，仁爱孝顺的恩义，独具慧眼，暗下决心，因此就不再去后宫美人们的住所，断绝了由于主幼而带来祸乱的根苗，一心想把皇位传给陛下，以保证汉家宗庙的安定。有些愚昧的臣子，既不能全力挽救国家的安危，制定长远大计，又不知推广圣王的恩德，遵循先帝的志向，却反复在禁宫内调查审讯，暴露宫闱的陷私生活。诬蔑先帝有惑于美色的过失，造成宠妾因妒嫉杀人。这样便大大地抹煞了先帝圣贤远见的英明，违背辜负了先帝忧国的本意！论大德，就不能拘于世俗的见解；立大功，不必与众人相合。这正是孝成皇帝高明的思维胜过众臣万万倍的原因，这也是陛下圣德广大正符合皇天选择的缘故。这岂是当世庸碌短识之臣所能理解的道理呢！况且赞美发扬遵循君父的美德，补救消除已往的过失，这是古今共同的大义。事情发生时，不在当时坚持力争，防患于未然，反而各自顺从迎合，阿谀献媚。等到先帝去世后，尊号已定，万事都已完毕，才开始深究无法挽回的往事，攻击宣扬宫闱幽深昏暗处谁也说不清的过错，这实在令我深深痛心！希望陛下把这件事交付主管官署讨论，假如正如我所说，就应该公开向天下宣布，使小民都知道先帝神圣旨意的起因。不然的话，白白地让诽谤言论伤害到先帝坟陵，再流传到后世，远达边疆蛮族和外国，近则传遍海内，这与先帝将后事托付给陛下的本意，大相径庭了。孝顺的人，善于遵照先父的遗志，善于完成先人未竟的事业。请陛下考虑。”哀帝也认为，当年能被立为太子，赵太后出了大力，也就不再追究此事。傅太后感激赵太后当年的厚恩，赵太后也倾心相结，因此太皇太后以及王氏家族都感到怨恨。<br>
			<br>
			　　【原文】</font><br>
			<br>
			　　丁酉，光禄大夫傅喜为大司马，封高武侯。<font color="#1B5969">〔〖胡三省注〗恩泽侯表：高武侯，国于南阳杜衍县。《考异》曰：公卿表：“绥和二年，十一月，庚午，师丹为大司马，四月，徙。建平元年，四月，丁酉，傅喜为大司马。”喜传云：“明年正月，徙师丹为大司空，而拜喜为大司马。”荀纪亦在正月。按长历此年四月癸亥朔，无丁酉，今从喜传、汉纪。〕</font><br>
			<br>
			　　秋，九月，甲辰，陨石于虞二。<font color="#1B5969">〔〖胡三省注〗《地理志》，虞县，属梁国。〕</font><br>
			<br>
			　　郎中令泠褒、<font color="#1B5969">〔〖胡三省注〗师古曰：泠，音零。古者乐工谓之泠人，因以为氏。周有泠州鸠。原父曰：按此时无郎中令。余谓“令”字衍。〕</font>黄门郎段犹等复奏言：“定陶共皇太后、共皇后，皆不宜复引定陶籓国之名，以冠大号；<font color="#1B5969">〔〖胡三省注〗复，扶又翻。共，读曰恭。冠，古玩翻。〕</font>车马、衣服宜皆称皇之意，<font color="#1B5969">〔〖胡三省注〗师古曰：皇者，至尊之号，其服御宜皆副称之也。称，音尺孕翻。〕</font>置吏二千石以下，各供厥职；<font color="#1B5969">〔〖胡三省注〗师古曰：谓詹事、太仆、少府等众官也。〕</font>又宜为共皇立庙京师。”上复下其议，群下多顺指言：“母以子贵，宜立尊号以厚孝道。”唯丞相光、大司马憙、大司空丹以为不可。丹曰：“圣王制礼，取法于天地。尊卑者，所以正天地之位，不可乱也。<font color="#1B5969">〔〖胡三省注〗《易·系辞》曰：天尊地卑，君臣定矣。卑高以陈，贵贱位矣。又履卦大象曰：上天下泽，履，加子以辩上下、定民志。履者，礼也。〕</font>今定陶共皇太后、共皇后以‘定陶共’为号者，母从子，妻从夫之义也。<font color="#1B5969">〔〖胡三省注〗共皇太后之号，为母从子。共皇后之号，为妻从夫。〕</font>欲立官置吏，车服与太皇太后并，非所以明‘尊无二上’之义也。定陶共皇号谥已前定，义不得复改。礼：‘父为士，子为天子，祭以天子，其尸服以士服’，子无爵父之义，尊父母也。<font color="#1B5969">〔〖胡三省注〗引《礼记》丧服小记之言。古者祭祀必有尸，服以生时之服，事亡如事存也。郑玄曰：祭以天子，养以子道也。尸服士服，父本无爵，不敢以己爵加之，嫌于卑之。〕</font>为人后者为之子，故为所后服斩衰三年，<font color="#1B5969">〔〖胡三省注〗斩衰，用粗布，其下斩之不緶。衰，音七雷翻。〕</font>而降其父母期，明尊本祖而重正统也。<font color="#1B5969">〔〖胡三省注〗本祖，所后之祖。〕</font>孝成皇帝圣恩深远，故为共王立后，<font color="#1B5969">〔〖胡三省注〗事见上卷成帝绥和元年。〕</font>奉承祭祀，令共皇长为一国太祖，<font color="#1B5969">〔〖胡三省注〗前称共王，后称共皇，随其时之所称而称之也。诸侯之国，以始封之君为国太祖。〕</font>万世不毁，恩义已备。陛下既继体先帝，持重大宗，承宗庙、天地、社稷之祀，义不可复奉定陶共皇祭入其庙。今欲立庙于京师，使臣下祭之，是无主也。又，亲尽当毁。<font color="#1B5969">〔〖胡三省注〗礼，太祖以下亲庙四，亲尽而迭毁。匡衡曰：孝莫大于严父，故父之所尊，子不敢不承；父之所异，子不敢同。礼，公子不得为母信。为后，则于子祭，于孙止。李奇曰：不得信，尊其父也。父子去其所而为大宗后，尚得私祭其母；为孙则止，不得祭公子母也，明继祖不复顾其私祖母。此皆亲尽当毁之义也。师古曰：信，读曰申。〕</font>空去一国太祖不堕之祀，而就无主当毁不正之礼，<font color="#1B5969">〔〖胡三省注〗共皇立庙于定陶，则为一国太祖之庙，万世不毁。立庙于京师，则其祭莫适为主；又亲尽当毁，而于礼又为不正也。堕，读曰隳。〕</font>非所以尊厚共皇也。”丹由是浸不合上意。<br>
			<br>
			　　<font color="#1B5969">【译文】<br>
			<br>
			　　丁酉（初四），任命光禄大夫傅喜为大司马，封高武侯。<br>
			<br>
			　　秋季，九月，甲辰（十五日），虞地坠落两颗陨石。<br>
			<br>
			　　郎中令泠褒、黄门郎段犹等又上奏说：“定陶共皇太后、共皇后都不应再把定陶藩国的名称，加到尊号之上。车马、衣裳服饰也都应与‘皇’的身份相称。应设置二千石以下官员在那里供职。还应为共皇在京师建立祭庙。”哀帝又将此建议交付臣下讨论，大多数官员都承顺哀帝的旨意说：“母以子贵，应该建立尊号，以重孝道。”只有丞相孔光、大司马傅喜、大司空师丹认为不可以。师丹说：“圣王制定礼，是取法于天地。上尊下卑的原则，是摆正天地位置的依据，不可以混乱。现在定陶共皇太后、共皇后以‘定陶共’为号，表示母从子、妻从夫的。要建立官属，设置官吏，车马衣裳服饰与太皇太后一样，是无法表明‘至尊不能有二’的原则的。定陶共皇的尊号、谥号前已确定，从大义出发，不能再改动。《礼记》说：‘父亲是士，儿子成了天子，祭祀父亲时，虽可使用天子的祭仪，但父亲的殡服仍必须穿士的服装。’说明儿子没有给父亲封爵的道理，是表示尊重父母。成为人家的后嗣，也就成为人家的儿子，因此要为人家穿不缝边的粗麻衣服守三年孝，而对生身父母，则要缩短守孝期，用以表明尊崇被继承人的祖先，重视正统。孝成皇帝圣恩深远，特意为共皇选定继承人，以承奉共皇一脉的祭祀，使共皇能长久为藩国的太祖，祭庙香火万世不灭，恩义已经备至。陛下既为先帝的继承人，身居嫡系大宗，承袭了宗庙、天地、社稷的祭祀，从大义出发，就不能再承奉定陶共皇，到共皇祭庙去祭祀。现在要在京师为共皇立庙，派臣下去祭祀，这是无主的祭祀。再有，皇帝的祭庙，当亲情已尽时，就应当撤除。白白放弃一个藩国太祖万世不堕的祭祀，而去趋就一个既无主，将来应撤除，又不符合正道的祭祀，这不是尊崇厚待共皇的作法。”师丹从此渐渐不称哀帝的心意。<br>
			<br>
			　　【原文】</font><br>
			<br>
			　　会有上书言：“古者以龟、贝为货，今以钱易之，<font color="#1B5969">〔〖胡三省注〗贝，博盖翻，海介虫也；居陆名贆，在水名函蜬。古者货贝而宝龟，周有泉，至秦废贝而行钱。其后王莽以龟贝为货，盖祖此说也。《埤雅》：兽为友，贝二为朋。贝中肉如科斗而有首尾，贝之字从目从八，言贝，目之所背也。盐铁论曰：教与俗改，敝与世易，夏后氏以玄贝，殷人以紫石。孔颖达曰：《尔雅》：贝，居陆猋，在水蜬，大者讴，小者鰿。今之细贝亦有紫色者，出日南。玄贝，胎贝黑色者。余蚳，黄白文。余泉，白黄文，白质黄文也。诗成贝锦，则紫贝也。紫贝，以紫为质，黑为文点也。蚆博而頯，中广，两头锐。蜠大而俭。鰿小而惰，惰狭而长。贆，音标。蜬，音含。讴，音况。鰿，音积。蚳，音治。蚆，音葩。頯，匡轨翻。蜠，音囷。〕</font>民以故贫，宜可改币。”上以问丹，丹对言可改。章下有司议，皆以为行钱以来久，难卒变易。<font color="#1B5969">〔〖胡三省注〗师古曰：卒，读曰猝。〕</font>丹老人，忘其前语，<font color="#1B5969">〔〖胡三省注〗年老神识衰减则健忘。忘，音巫放翻。〕</font>复从公卿议。又丹使吏书奏，吏私写其草。丁、傅子弟闻之，使人上书告“丹上封事，行道人遍持其书。”上以问将军、中朝臣，皆对曰：“忠臣不显谏。大臣奏事，不宜漏泄，宜不廷尉治。”事下廷尉，劾丹大不敬，<font color="#1B5969">〔〖胡三省注〗承丁、傅风旨也。劾，户概翻。〕</font>事未决，给事中、博士申咸、炔钦上书言：<font color="#1B5969">〔〖胡三省注〗苏林曰：炔，音桂，姓也。〕</font>“丹经行无比，<font color="#1B5969">〔〖胡三省注〗行，下孟翻。师古曰：比，音必寐翻。余谓读如字，义自通。〕</font>自近世大臣能若丹者少。发愤懑，奏封事，不及深思远虑，使主簿书，<font color="#1B5969">〔〖胡三省注〗汉三公府皆有主簿，录省众事。簿，文籍也，以版书之。〕</font>漏泄之过不在丹，以此贬黜，恐不厌众心。”上贬咸、钦秩各二等。<font color="#1B5969">〔〖胡三省注〗博士秩比六百石，贬二等，则比四百石。〕</font>遂策免丹曰：“朕惟君位尊任重，怀谖迷国，<font color="#1B5969">〔〖胡三省注〗师古曰：谖，诈也；音虚爰翻。〕</font>进退违命，反覆异言，甚为君耻之！以君尝托傅位，<font color="#1B5969">〔〖胡三省注〗谓尝傅上于东宫也。〕</font>未忍考于理，<font color="#1B5969">〔〖胡三省注〗理，理官也；谓廷尉也。言未召致廷尉而考问之也。〕</font>其上大司空、高乐侯印绶，罢归！”<br>
			<br>
			　　尚书令唐林上疏曰：“窃见免大司空丹策书，泰深痛切！君子作文，为贤者讳。<font color="#1B5969">〔〖胡三省注〗春秋之义，为贤者讳。〕</font>丹，经为世儒宗，<font color="#1B5969">〔〖胡三省注〗言经学为当世儒者所宗也。〕</font>德为国黄耇，<font color="#1B5969">〔〖胡三省注〗师古曰：黄耇，老人之称也。黄，谓白发落尽，更生黄者也。耇，老人面色不净如垢也。〕</font>亲傅圣躬，位在三公；所坐者微，海内未见其大过。事既以往，<font color="#1B5969">〔〖胡三省注〗丹传“以”作“巳”。〕</font>免爵太重；京师识者咸以为宜复丹爵邑，使奉朝请。<font color="#1B5969">〔〖胡三省注〗师古曰：识者，谓有识之人也。请，音材性翻。成帝尊礼张禹，使奉朝请，后遂以为官名。沈约曰：奉朝会请召而已。请，读如字。〕</font>唯陛下裁览众心，有以尉复师傅之臣！”<font color="#1B5969">〔〖胡三省注〗尉，与慰同，安也。复，报也。〕</font>上从林言，下诏，赐丹爵关内侯。<font color="#1B5969">〔〖胡三省注〗自萧望之以谗间免官，赐爵关内侯，其后周堪等皆用此比，虽曰以恩师傅，其实倚阁之，使之优闲耳。〕</font><br>
			<br>
			　　上用杜业之言，召见朱博，起家复为光禄大夫，<font color="#1B5969">〔〖胡三省注〗朱博免官，见上卷成帝绥和元年。按杜业传：帝初即位，业上书言王氏世权日久，薛宣、张禹惑乱朝廷而荐朱博。见，贤遍翻。〕</font>迁京兆尹。冬，十月，壬午，以博为大司空。<br>
			<br>
			　　<font color="#1B5969">【译文】<br>
			<br>
			　　正巧，有人上书说：“古代用龟甲、贝壳作为货币，而今改成钱币，小民因此贫困，应该改变货币。”哀帝问师丹的意见，师丹回答可以改。于是把奏章交付主管官署讨论，主管官员都认为，使用钱币的时间已很长，难以仓猝地改变。师丹人老神衰，忘记了他以前说过的话，就又去附合公卿们的意见。此外，师丹让属吏书写奏章，属吏私自抄写了一份草稿。丁、傅两家子弟知道了，派人出面控告师丹说：“师丹呈上的密封奏书，街上行路之人都拿着副本。”哀帝问将军和宫廷官员的看法，都回答说：“忠臣不会显示他对君王的劝谏，大臣奏事的内容不应该泄漏。应该将师丹交廷尉治罪。”此案交付廷尉审理，廷尉弹劾师丹犯了大不敬罪。事情还未最后裁决，给事中、博士申咸、炔钦上书说：“师丹的经学和品行没人能赶得上。自近世以来，大臣能象师丹那样的很少了。由于师丹心中愤懑，呈递密奏，来不及深思熟虑，而命主簿书写，泄露的过错不在师丹。用这个理由把他贬黜，恐怕不能令众人心服。”哀帝命将申咸、炔钦的官秩各降二等。接着下策书罢免师丹说：“朕见你官位尊贵，责任重大，却怀诈惑国，言行违抗诏令，反复无常，言词矛盾，朕深为你感到羞耻！由于你曾担任过朕的师傅，不忍心将你依法究治。今交还大司空、高乐侯的印信、绶带，罢官免爵回家。”<br>
			<br>
			　　尚书令唐林上书说：“我看了罢免大司空师丹的策书，深深地感到痛心。君子作文章时，会为贤者讳言过失。师丹精通五经，是儒学一代宗师，品德高洁，是国家的老前辈，亲自教导辅佐陛下，位列三公，而所犯下的过失极其微小，海内之人都没见他有什么大错。事情既然已成过去，免爵的处罚太重。京师有见识的人，都认为应恢复师丹的封爵采邑，使他有机会朝见陛下。请陛下考虑大家的心愿，用以安慰报答当过师傅的大臣。”哀帝听从了唐林的意见，下诏封师丹为关内侯。<br>
			<br>
			　　哀帝采纳杜业的建议，召见朱博，恢复他的官职，任命为光禄大夫。不久，又升迁京兆尹。冬季，十月，壬午（二十三日），任命朱博为大司空。<br>
			<br>
			　　【原文】</font><br>
			<br>
			　　中山王箕子，幼有眚病，<font color="#1B5969">〔〖胡三省注〗箕子，中山王兴之子。孟康曰：灾眚之眚，谓妖病也。服虔曰：身尽青也。苏林曰：名为肝厥，发时，唇口手足十指甲皆青。师古曰：下云“祷祠解舍”，孟说是也。眚，音所领翻，字不作“青”。服<font color="#1B5969">〔〖胡三省注〗苏〕</font>说误矣。〕</font>祖母冯太后自养视，数祷祠解。<font color="#1B5969">〔〖胡三省注〗数，所角翻。师古曰：解，音懈。余按韵书，解音懈者，释除也，祷祠以除灾也。但颜注上云“祷祠解舍”，则以解为廨舍之廨，其说拘矣。贾公彦曰：求福曰祷，祷礼轻；得求曰祠，祠礼重。〕</font>上遣中郎谒者张由将医治之。<font color="#1B5969">〔〖胡三省注〗《续汉志》：常侍谒者，主殿上时节威仪，比六百石；给事谒者，四百石；灌谒者郎中，比三百石，掌宾赞受事及上章报问。中郎谒者，盖即灌谒者郎中也。治，直之翻；下同。〕</font>由素有狂易病，<font color="#1B5969">〔〖胡三省注〗师古曰：狂易者，狂而变易常性也。〕</font>病发，怒去，西归长安。尚书簿责由擅去状，<font color="#1B5969">〔〖胡三省注〗师古曰：簿责，以文簿一一责问也。〕</font>由恐，因诬言中山太后祝诅上及傅太后。<font color="#1B5969">〔〖胡三省注〗中山太后，冯太后也，即元帝冯昭仪。祝职救翻。诅，庄助翻。〕</font>傅太后与冯太后并事元帝，追怨之，因是遣御史丁玄案验；数十日，无所得。更使中谒者令史立治之；<font color="#1B5969">〔〖胡三省注〗师古曰：官为中谒者令，姓史，名立。《续汉志》：中宫谒者令，主报中章，宦者为之。更，工衡翻。〕</font>立受傅太后指，冀得封侯，治冯太后女弟习及弟妇君之，<font color="#1B5969">〔〖胡三省注〗据冯昭仪传，君之，寡弟妇也。〕</font>死者数十人，诬奏云：“祝诅，谋杀上，立中山王。”责问冯太后，无服辞。立曰：“熊之上殿何其勇，今何怯也！”<font color="#1B5969">〔〖胡三省注〗当熊事，见二十九卷元帝建昭元年。之上，时掌翻。〕</font>太后还谓左右：“此乃中语，<font color="#1B5969">〔〖胡三省注〗师古曰：中语，谓宫中之言语也。〕</font>前世事，吏何用知之？欲陷我效也！”<font color="#1B5969">〔〖胡三省注〗师古曰：效，征验也。〕</font>乃饮药自杀。宜乡侯参、君之、习夫及子<font color="#1B5969">〔〖胡三省注〗按《冯昭仪传》，习夫及子也。〖按〗光绪本作“习及夫子”，按《冯昭仪传》改之。〕</font>当相坐者，或自杀，或伏法，<font color="#1B5969">〔〖胡三省注〗伏法，谓受刑而死。〕</font>凡死者十七人。众莫不怜之。<br>
			<br>
			　　司隶孙宝奏请覆治冯氏狱，傅太后大怒曰：“帝置司隶，主使察我！冯氏反事明白，故欲擿抉以扬我恶，<font color="#1B5969">〔〖胡三省注〗师古曰：剔抉，谓挑发之也。擿，音他历翻。抉，音一决翻。挑，音他聊翻。〕</font>我当坐之！”上乃顺指，下宝狱。尚书仆射唐林争之，上以林朋党比周，左迁敦煌鱼泽障候。<font color="#1B5969">〔〖胡三省注〗师古曰：敦煌效谷县，本鱼泽障也。〕</font>大司马傅喜、光禄大夫龚胜固争，上为言太后，出宝，复官。张由以先告，赐爵关内侯；史立迁中太仆。<font color="#1B5969">〔〖胡三省注〗张由、史立以此受赏，岂知乃以此贾祸邪！〕</font><br>
			<br>
			　　<font color="#1B5969">【译文】<br>
			<br>
			　　中山王刘箕子，幼年就患有眼病，祖母冯太后亲自抚养看护，不断祈祷，求神免去他的病灾。哀帝派遣中郎谒者张由去医治刘箕子的病。张由一直患有疯狂变态病，到中山国后，突然犯病，狂怒而离开中山国，西行返回长安。尚书用文簿一一责问张由擅自离开中山的原因，张由恐惧，就编造谎言，说中山国冯太后诅咒皇帝及傅太后。傅太后与冯太后都是汉元帝的妃子，傅太后追想旧恨，于是派遣御史丁玄去追查，调查数十天，没有结果，就又派中谒者令史去追查究治。史立接受傅太后的旨意，希图能因此立功封侯，于是究治冯太后的妹妹冯习以及弟媳君之，严刑拷问之下，死者竟达数十人。随后史立诬告上奏说：“冯太后进行诅咒，阴谋害死皇上，好另立中山王。”但审问冯太后时，并没有认罪的供辞。史立说：“当年熊扑上殿时，你何等勇敢，今天又害怕什么呢？”冯太后回宫后对左右说：“挡熊之事，是旧时宫中的话，这个官吏怎么会知道了？这是宫中有人要陷害我的证明！”于是服毒自杀。宜乡侯冯参、君之、冯习和她的丈夫、儿子，凡被牵连进此案的，或自杀，或受刑被诛，死者共十七人。人们无不对此感到哀怜。<br>
			<br>
			　　司隶孙宝奏请重新审理冯氏一案，傅太后怒气冲冲地说：“皇帝设置司隶，是用来追查我！冯氏谋反事实明白，孙宝却故意要挑剔，来宣扬我的过错，我应当被治罪！”哀帝顺从傅太后的旨意，把孙宝关进监狱。尚书仆射唐林为孙宝争辩，哀帝却认为唐林营私结党，把他贬为敦煌鱼泽障候。大司马傅喜、光禄大夫龚胜，坚持为孙宝辩护，哀帝把情况禀告傅太后，才释放孙宝，官复原职。张由因首先揭发逆案的功劳，赐爵关内侯。擢升史立为中太仆。</font></p>
			<br>
			<p align="center"><span style="font-size: 10pt">
			〔共294卷〕
			<a href="zizhitongjian_029.htm">29</a>
			<a href="zizhitongjian_030.htm">30</a>
			<a href="zizhitongjian_031.htm">31</a>
			<a href="zizhitongjian_032.htm">32</a>
			<font color="#3C3CFF"><b>33</b></font>
			<a href="zizhitongjian_034.htm">34</a>
			<a href="zizhitongjian_035.htm">35</a>
			<a href="zizhitongjian_036.htm">36</a>
			<a href="zizhitongjian_037.htm">37</a>			
			<a href="zizhitongjian_038.htm">38</a>　<a href="zizhitongjian_032.htm">上一卷</a>
			<a href="zizhitongjian_034.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
