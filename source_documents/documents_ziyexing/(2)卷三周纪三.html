<html>

<head>
<meta http-equiv="Content-Language" content="zh-cn">
<meta http-equiv="Content-Type" content="text/html; charset=gb2312">
<title>资治通鉴〔北宋·司马光〕 卷三·周纪三　　-- 子夜星网站</title>
<link href="../css/dianji.css" rel="stylesheet" type="text/css">
		</head>
			<div align="center">
	<table id="table1">
		<tr>
			<td bordercolor="#E4E4E4">
			<div align="center">
							<table id="table2">
			<tr>
			<td>　&nbsp;</td>
			</tr>
			<tr>
			<td><span style="font-size: 10pt">
			<a href="http://www.ziyexing.com/">子夜星主页</a> &gt;&gt; <a href="../zzbj_index.htm">诸子百家</a> &gt;&gt; <a target="_blank" href="zizhitongjian_index.htm">资治通鉴</a> &lt;3&gt;</span></td>
			</tr>
			<tr>
			<td height=10px id="td_1"></td>
			</tr>
			<tr>
			<td>　&nbsp;</td>
			</tr>
			<tr>
			<td>
			<div align="center">
			<table id="table3">
			<tr>
			<td width="30%">
			<p align="center">
			<img border="0" src="../../images/go.gif" width="118" height="59"></td>
			<td width="40%">
			<p align="center"><br>
			<b><span style="font-size: 21pt">资治通鉴</span></b><br>
			　&nbsp;</td>
			<td width="30%">
			<span style="font-size: 10pt">【北宋】司马光 编著</span></td>
			</tr>
			</table>
			</div>
			</td>
			</tr>
			<tr>
			<td>
			<p align="center"><font color="#666666">
			<span style="font-size: 10pt"><br>
			《资治通鉴》凡二百九十四卷　子夜星网站整理编校</span></font><br>
			　&nbsp;</td>
			</tr>
			<tr>
			<td>
			<div align="center">
			<table id="table4">
			<tr>
			<td>
			<div align="center">
			<table border="0" cellpadding="0" cellspacing="0" width="88%">
			<tr>
			<td>　&nbsp;</td>
			</tr>
			<tr>
			<td>
			<p align="right"><span style="font-size: 10pt">
			〔共294頁〕<a href="zizhitongjian_002.htm">上一卷</a>
			<a href="zizhitongjian_004.htm">下一卷</a></span></td>
			</tr>
			<tr>
			<td>  
			<p align="left" style="line-height: 150%">
			　</p>
			<p align="center" style="line-height: 150%">
			<b><span style="font-size: 17pt">资治通鉴·卷三　周纪三</span></b></p>  
			<p align="left" style="line-height: 150%">
			<br>
			&nbsp;<br>
			　　<b>● 周纪三</b>　<font color="#1B5969">〔起重光赤奋若（辛丑），尽昭阳大渊献（癸亥），凡二十三年。起辛丑，尽癸亥也。〕</font><br>
			<br>
			　　<b>◎ 周慎靓王</b><font color="#1B5969">〔〖胡三省注〗讳定，显王之子也。此复谥也。以谥法言之，谥法：敏以敬曰慎；柔德安众曰靖。〕</font><br>
			<br>
			　　<font color="#1B5969">【原文】</font><br>
			<br>
			　　<b>周慎靓王　元年（辛丑　公元前320年）</b><br>
			<br>
			　　卫更贬号曰君。<font color="#1B5969">〔〖胡三省注〗显王二十三年，卫已贬号曰侯；介于秦、魏之间，国日以削弱，因更贬其号曰君。〕</font><br>
			<br>
			　　<b>二年（壬寅　公元前319年）</b><br>
			<br>
			　　秦伐韩，取鄢。<font color="#1B5969">〔〖胡三省注〗《春秋》“晋败楚师于鄢陵”，既此鄢也。班志作“傿陵”，属颍川郡。鄢，音谒晚翻，又于建翻，师古音偃。《史记正义》曰：许州鄢陵县西北十五里有鄢陵古城。〕</font><br>
			<br>
			　　魏惠王薨，子襄王立。<font color="#1B5969">〔〖胡三省注〗《索隐》曰：系本曰：襄王，名嗣。今按系本即世本，司马贞避唐讳，改“世”为“系”。《考异》曰；《史记·魏世家》云：惠王三十六年卒，子襄王立。襄王十六年卒，子哀王立。哀王二十三年卒，子昭王立。六国表，惠王元辛亥，终丙戌；襄王元丁亥，终壬寅；哀王元癸卯，终乙丑。按杜预春秋后序云：太康初，汲县有发旧冢者，大得古书，其纪年篇起自夏、殷、周，皆三代王事，无诸国别也；惟特记晋国，起自殇叔，次文侯、昭侯，以至曲沃庄伯，皆用夏正，编年相次；晋国灭，独记魏事，下至魏哀王之二十年：盖魏国之《史记》也。哀王于《史记》，襄王之子，惠王之孙也。古书纪年篇，惠王三十六年改元，从一年始，至十六年而称惠成王卒，即惠王也；疑《史记》误分惠成之世以为后王年也。哀王二十三年乃卒，故特不称諡，谓之“今王”。裴駰《魏世家注》引和峤云：纪年起自黄帝，终于魏之今王；今王者，魏惠成王子。按太史公书，惠成王但言惠王，惠王子曰襄王，襄王子曰哀王。惠王三十六年卒，襄王立十六年卒，并惠、襄为五十二年。今按古文惠成王立三十六年，改元，称一年，改元后十七年卒。太史公书为误分惠成之世以为二王之年数也。世本，惠王生襄王而无哀王，然则“今王”者，魏襄王也。彼既魏史，所书魏事必得其真，今从之。〕</font>孟子入见而出，语人曰：“望之不似人君，就之而不见所畏焉。卒然问曰：‘天下恶乎定？’吾对曰：‘定于一。’‘孰能一之？’<font color="#1B5969">〔〖胡三省注〗此一语，魏襄王以问孟子。〕</font>对曰：‘不嗜杀人者能一之。’‘孰能与之？’<font color="#1B5969">〔〖胡三省注〗此语亦襄王问。〕</font>对曰：‘天下莫不与也。王知夫苗乎？<font color="#1B5969">〔〖胡三省注〗夫，音扶。〕</font>七、八月之间旱，则苗槁矣。<font color="#1B5969">〔〖胡三省注〗孟子此言，用周正也。周七、八月，夏五、六月也。槁，干枯也。〕</font>天油然作云，沛然下雨，则苗勃然兴之矣。<font color="#1B5969">〔〖胡三省注〗油然，云盛貌。沛然，雨盛貌。浡然，兴起貌。浡，音勃。〕</font>其如是，孰能御之！’”<br>
			<br>
			　　<b>三年（癸卯　公元前318年）</b><br>
			<br>
			　　楚、赵、魏、韩、燕同伐秦，攻函谷关。<font color="#1B5969">〔〖胡三省注〗燕，注已见上。宋白曰：函谷关在弘农。《地理志》注云：谓道形如函，孙卿子所谓“秦有松柏之塞”是也。〕</font>秦人出兵逆之，五国之师皆败走。<br>
			<br>
			　　宋初称王。<br>
			<br>
			　　<font color="#1B5969">【译文】<br>
			<br>
			　　<b>● 周纪三</b><br>
			<br>
			　　<b>◎ 周慎靓王</b><br>
			<br>
			　　<b>周慎靓王元年（辛丑　公元前320年）</b><br>
			<br>
			　　卫国国君再次把自己的爵位由侯降到君。<br>
			<br>
			　　<b>周慎靓王二年（壬寅　公元前319年）</b><br>
			<br>
			　　秦国进攻韩国，夺取鄢陵。<br>
			<br>
			　　魏惠王去世，其子即位为魏襄王。孟轲前去拜见他，离开后对别人说：“襄王的样子就不像一个君主，和他接触也无法产生敬畏之感。他猛然问我：‘天下怎样才能安定？’我回答说：‘统一才能安定。’他又问：‘谁能统一？’回答：‘不滥杀人的人能统一。’‘谁愿意让他统一呢？’我回答说：‘天下的百姓都愿意。大王您知道禾苗吧，七八月间遇上大旱，禾苗都干枯萎靡。这时天上乌云密布，大雨滂沱，禾苗就生机勃勃，一片葱郁。这样的势头，谁能阻挡！’”<br>
			<br>
			　　<b>慎靓王三年（癸卯　公元前318年）</b><br>
			<br>
			　　楚国、赵国、魏国、韩国、燕国联合讨伐秦国，进攻函谷关。秦国出兵迎敌，五国联军败退而回。<br>
			<br>
			　　宋国国君开始称王。<br>
			<br>
			　　【原文】</font><br>
			<br>
			　　<b>周慎靓王　四年（甲辰　公元前317年）</b><br>
			<br>
			　　秦败韩师于修鱼，斩首八万级，虏其将&#19576;、申差于浊泽。<font color="#1B5969">〔〖胡三省注〗《索隐》曰：修鱼，地名。&#19576;、申差，二将名。“浊泽”，年表作“观泽”。《括地志》，观泽在魏州顿丘县东十八里。〕</font>诸侯振恐。<br>
			<br>
			　　齐大夫与苏秦争宠，使人刺秦，杀之。<br>
			<br>
			　　张仪说魏襄王曰：“梁地方不至千里，卒不过三十万，地四平，无名山大川之限，卒戍楚、韩、齐、赵之境，<font color="#1B5969">〔〖胡三省注〗戍，春遇翻，字从“人”，从“戈”，人荷戈，所以戍也。梁地南接楚，西接韩，东接齐，北接赵。〕</font>守亭、障者不过十万，<font color="#1B5969">〔〖胡三省注〗《说文》：亭，民所安定也，道路所舍也。障，堡障也，隔也，塞也，所以隔塞敌人也。〕</font>梁之地势固战场也。夫诸侯之约从，盟于洹水之上，结为兄弟以相坚也。<font color="#1B5969">〔〖胡三省注〗事见上卷显王二十六年。〕</font>今亲兄弟同父母，尚有争钱财相杀伤，而欲恃反覆苏秦之馀谋，其不可成亦明矣。大王不事秦，秦下兵攻河外，据卷衍、酸枣，<font color="#1B5969">〔〖胡三省注〗《后汉志》：卷县属河南郡，酸枣县属陈留郡。《水经注》：河水迳卷县北，又东至酸枣、延津，二邑皆河津之要也。〕</font>劫卫，取阳晋，则赵不南，赵不南则梁不北，梁不北则从道绝，从道绝则大王之国欲毋危不可得也。<font color="#1B5969">〔〖胡三省注〗从道，谓约从之路也。〕</font>故愿大王审定计议，且赐骸骨。”<font color="#1B5969">〔〖胡三省注〗人臣委身以事君，身非我之有矣，故于其乞退也，谓之乞骸骨。〕</font>魏王乃倍从约，而因仪以请成于秦。张仪归，复相秦。<font color="#1B5969">〔〖胡三省注〗仪罢秦相相魏，见上卷显王四十七年。〕</font><br>
			<br>
			　　鲁景公薨，子平公旅立。<font color="#1B5969">〔〖胡三省注〗谥法：由义而济曰景；布义行刚曰景。〕</font><br>
			<br>
			　　<font color="#1B5969">【译文】<br>
			<br>
			　　<b>周慎靓王四年（甲辰　公元前317年）</b><br>
			<br>
			　　秦国在修鱼大败韩国军队，杀死八万人，于浊泽俘虏韩军大将&#19576;和申差。各国震惊。<br>
			<br>
			　　齐国大夫与苏秦争权，派人刺杀了苏秦。<br>
			<br>
			　　张仪劝说魏襄王道：“魏国地方不满千里，士兵不足三十万，地势四下平坦，没有崇关大河的险要。防军分别守卫与楚、韩、齐、赵接壤的边界，用来扼守要塞的不过十万人，所以，魏国历来是厮杀的战场。各国约定联合抗秦，在洹水结盟，作为兄弟之邦互相救援。然而同一父母的亲兄弟，有时还为争夺钱财互相残杀，各国之间，想靠反复无常小人苏秦的一番伎俩，就结成同盟，明显是不足恃的。大王您不与秦国结好，秦国就会发兵进攻河外，占据卷县、酸枣等地，袭击卫国，夺取阳晋。那时，赵国不能南下，魏国也不能北上，南北隔绝，就谈不上联合抗秦，大王您的国家想避免危险也不可能了。所以我希望大王您能深思熟虑，拿定主意，让我辞去魏国相位，回秦国去筹划修好。”魏王于是背弃了联合抗秦的盟约，派张仪前往秦国去求和。张仪回到秦国，再次出任国相。<br>
			<br>
			　　鲁国鲁景公去世，其子姬旅即位为鲁平公。<br>
			<br>
			　　【原文】</font><br>
			<br>
			　　<b>周慎靓王　五年（乙巳　公元前316年）</b><br>
			<br>
			　　巴、蜀相攻击，<font color="#1B5969">〔〖胡三省注〗巴，春秋巴子之国。蜀，蚕丛、鱼凫之后。华阳国志曰：昔蜀王封其弟于汉中，号曰苴侯，因命其邑曰葭萌。苴侯与巴王为好。后巴与蜀为雠，蜀王怒，伐苴侯，苴侯奔巴。巴求救于秦，秦伐蜀，蜀王败死。秦灭蜀，因遂灭巴、苴，置巴、蜀二郡。《史记正义》曰：巴子城在合州石镜县南五里，故垫江县也。宋白曰：巴子后理阆中。扬雄《蜀本纪》曰：蜀王本治广都樊乡，徙居成都。葭，音家。萌，谟耕翻。阆，音浪。〕</font>俱告急于秦。秦惠王欲伐蜀，以为道险陿难至，<font color="#1B5969">〔〖胡三省注〗陿与狭同。《汉书》赵充国传注：山附而夹水曰陿。〕</font>而韩又来侵，犹豫未能决。<font color="#1B5969">〔〖胡三省注〗《说文》：犹，玃属，居山中；闻人声，豫登木，无人乃下。世谓不决曰犹豫。一说，陇西谓犬子为犹，犬导人行，忽先忽后，故曰犹豫。又一说，犹豫，犬也，犬为人行，好先行，却住以俟其人，百步之间，如是者数四；先者，豫也，遂曰犹豫。〕</font>司马错请伐蜀。<font color="#1B5969">〔〖胡三省注〗《史记》：重、黎之后，至周宣王时为程伯休父，为司马氏。父，音甫。〕</font>张仪曰：“不如伐韩。”王曰：“请闻其说。”仪曰：“亲魏，善楚，下兵三川，攻新城、宜阳，<font color="#1B5969">〔〖胡三省注〗伊水、洛水、河水为三川。秦后置三川郡，汉改为河南郡。班志，新城县属河南郡。《括地志》：洛州伊阙县本汉新城县，在州南七十里。隋文帝改新城为伊阙，取伊阙山为名。〕</font>以临二周之郊，<font color="#1B5969">〔〖胡三省注〗周分为东、西，故曰二周。〕</font>据九鼎，<font color="#1B5969">〔〖胡三省注〗昔夏禹贡金九牧，铸鼎象物，桀有昏德，鼎迁于商；商纣暴虐，鼎迁于周；成王定鼎于郏鄏，宝之，以为三代共器。鄏，音辱。〕</font>按图籍，<font color="#1B5969">〔〖胡三省注〗图籍，谓天下之图籍，周官职方氏所掌是也。〕</font>挟天子以令于天下，天下莫敢不听，此王业也。臣闻争名者于朝，争利者于市。今三川、周室，天下之朝市也，<font color="#1B5969">〔〖胡三省注〗《周礼·大宗伯》注云：朝，犹朝也，欲其来之早也。人君昕旦亲政贵早，声转为朝。〕</font>而王不争焉，顾争于戎翟，去王业远矣。”<font color="#1B5969">〔〖胡三省注〗翟，与狄同。〕</font>司马错曰：“不然。臣闻欲富国者务广其地，欲强兵者务富其民，欲王者务博其德：三资者备而王随之矣。今王地小民贫，故臣愿先从事于易。夫蜀，西僻之国而戎翟之长也，有桀、纣之乱；以秦攻之，譬如使豺狼逐群羊；得其地足以广国，取其财足以富民，缮兵不伤众而彼已服焉。<font color="#1B5969">〔〖胡三省注〗彼，谓蜀也。〕</font>拔一国而天下不以为暴，利尽四海而天下不以为贪，是我一举而名实附也，而又有禁暴止乱之名。今攻韩，劫天子，恶名也，而未必利也；又有不义之名，而攻天下所不欲，危矣。臣请论其故；周，天下之宗室也。<font color="#1B5969">〔〖胡三省注〗周室为天下所宗，故谓之宗室。〕</font>齐，韩之与国也。<font color="#1B5969">〔〖胡三省注〗邻国相亲睦者，谓之与国。〕</font>周自知失九鼎，韩自知亡三川，将二国并力合谋，以因乎齐、赵而求解乎楚、魏，<font color="#1B5969">〔〖胡三省注〗求解者，先与之构怨隙而今求和解也。〕</font>以鼎与楚，以地与魏，王弗能止也。此臣之所谓危也。不如伐蜀完。”<font color="#1B5969">〔〖胡三省注〗完，全也。言以兵伐蜀，十全必取也。〕</font>王从错计，起兵伐蜀；十月取之。<font color="#1B5969">〔〖胡三省注〗取，言易也。〕</font>贬蜀王，更号为侯；而使陈庄相蜀。蜀既属秦，秦以益强，富厚，轻诸侯。<br>
			<br>
			　　<font color="#1B5969">【译文】<br>
			<br>
			　　<b>周慎靓王五年（乙巳　公元前316年）</b><br>
			<br>
			　　巴国、蜀国互相攻击，都来向秦国告急求救，秦惠王想出兵讨伐蜀国，但顾虑道路险峻难行，韩国又可能来侵犯，所以犹豫不决。司马错建议他仍旧出兵伐蜀，张仪却说：“不如去征讨韩国。”秦惠王说：“请谈谈你的见解。”张仪便陈述道：“我们应该与魏国、楚国亲善友好，然后出兵黄河、伊水、洛水一带，攻取新城、宜阳，兵临东西周王都，控制象征王权的九鼎和天下版图，挟持天子以号令天下，各国就不敢不从，这是称王的大业。我听人说，要博取名声应该去朝廷，要赚取金钱应该去集市。现在的黄河、伊洛一带和周朝王室，正好比天下的朝廷和集市，而大王您不去那里争雄，反倒纠缠于远方的戎狄小族争斗，这可不是帝王的大业啊！”司马错反驳张仪说：“不对。我也听说有这样的话：想要使国家富强必须先开拓疆土，想要使军队强大必须先让老百姓富庶，想要成就帝王大业必须先树立德望。这三个条件具备，帝王大业也就水到渠成。现在大王的国家地小民贫，所以我建议先从容易之事做起。蜀国，是西南偏僻之国，又是戎狄之族的首领，政治昏乱，如同夏桀、商纣；以秦国大兵攻蜀，就像狼入羊群一样。攻占它的土地可以扩大秦国疆域，夺取它的财富可以赡养百姓，而军队不须有大的伤亡就可以使蜀国屈服。这样，吞并一个国家而天下并不认为秦国强暴，获取广泛的利益天下也不认为秦国贪婪，我们一举两得、名利双收，更享有除暴安良的美誉。秦国若是攻打韩国、劫持周天子，就会臭名远扬，也不见得有什么实际利益。蒙受不义之名，攻打天下人所不愿攻占的地方，那可是很危险的！请让我细说其中的原因：周朝，是天下尊崇的王室；齐国，是韩国的亲睦友邦。周朝自知要失去九鼎，韩国自知要失去伊洛一带领土，两国将会齐心合力，共同谋划，求得齐国、赵国的援助，并与有旧怨的楚国、魏国和解，甚至不惜把鼎送给楚国，把土地割让给魏国，对此，大王您只能束手无策。这就是我所说的危险所在。所以，攻打蜀国才是十拿九稳的上策。”秦惠王听从了司马错的建议，起兵伐蜀，仅用了十个月就攻克全境，把蜀王降为侯，又任命陈庄为蜀国国相。蜀国为秦国吞并以后，秦国更加富庶和强盛而轻视周围各国。<br>
			<br>
			　　【原文】</font><br>
			<br>
			　　苏秦既死，<font color="#1B5969">〔〖胡三省注〗三年，苏秦死于齐。〕</font>秦弟代、厉亦以游说显于诸侯。燕相子之与苏代婚，欲得燕权。苏代使于齐而还，燕王哙问曰：“齐王其霸乎？”对曰：“不能。”王曰：“何故？”对曰：“不信其臣。”于是燕王专任子之。鹿毛寿谓燕王曰：<font color="#1B5969">〔〖胡三省注〗刘伯庄曰：鹿毛寿，人姓名；又曰潘寿。《春秋后语》作“唐毛寿”。徐广曰：一作“厝毛”。如徐广一作之说，当作“厝”。厝，音秦昔翻。清河有厝县。〕</font>“人之谓尧贤者，以其能让天下也。今王以国让子之，是王与尧同名也。”燕王因属国于子之，<font color="#1B5969">〔〖胡三省注〗属，付也，托也。〕</font>子之大重。或曰：“禹荐益而以启人为吏，<font color="#1B5969">〔〖胡三省注〗孟子曰：禹荐益于天，禹崩，天下之人不之益而之启，曰：”吾君之子也。“《索隐》曰：人，犹臣也。谓以启臣为益吏。〕</font>及老而以启为不足任天下，传之于益。启与交党攻益，夺之，天下谓禹名传天下于益而实令启自取之。<font color="#1B5969">〔〖胡三省注〗按：或曰一段事，与师春纪伊尹放太甲，潜出自桐，杀伊尹，事颇相类，古书杂记固多也。〕</font>今王言属国于子之而吏无非太子人者，是名属子之而实太子用事也。”王因收印绶，自三百石吏已上而效之子之。<font color="#1B5969">〔〖胡三省注〗《后汉书·舆服志》曰：三王俗化雕文，诈伪渐生，始有印绶，以检奸萌。《周礼》掌节有玺节，郑氏注云：今之印章也。绶，组绶。古者佩玉以绶贯之。汉承秦制，乘舆玺绶；诸王以下，印以金、银、铜为差，绶以赤、紫、青、黑、黄为差。印，信也，刻文合信也。绶，受也，转相授受也。三百石吏，铜印，黑绶或黄绶。王制：诸侯大国之卿，食禄以田计之，为三十二夫之入。战国之卿，食禄万钟，其僭差不度甚矣。汉制：三公秩万石，至于斗食佐吏，凡十六等。三百石吏，第十等，奉月四十斛。绶，音受。〕</font>子之南面行王事，而哙老，不听政，顾为臣，<font color="#1B5969">〔〖胡三省注〗顾，反也。〕</font>国事皆决于子之。<font color="#1B5969">〔〖胡三省注〗为后燕乱张本。〕</font><br>
			<br>
			　　<b>周慎靓王　六年（丙午　公元前315年）</b><br>
			<br>
			　　王崩，子赧王延立。<br>
			<br>
			　　<font color="#1B5969">【译文】<br>
			<br>
			　　苏秦死后，他的弟弟苏代、苏厉也以游说著称于各国。燕国相子之便与苏代结为通姻亲家，想谋得燕国大权。苏代出使齐国归来，燕王姬哙问他：“齐王能称霸吗？”苏代回答：“不能。”燕王又问：“为什么？”回答说：“他不信任臣僚。”于是燕王把大权交给子之。鹿毛寿也对燕王说：“人们称道尧是贤明君主，就是因为他能让出天下。现在燕王您要是把国家让给子之，就能与尧有同样的名声。”燕王于是把国家嘱托给了子之。子之从此大权集于一身。还有人对燕王说：“上古时禹推荐益为接班人，又任命儿子启的属下作益的官吏。到老时，禹说启不能胜任治理天下的重责，把君位传给益。然而启勾结自己的党羽攻击益，很快夺取了君位。因此天下人都说禹明着是传天下给益，而实际上是安排儿子启去自己夺位。现在燕王您虽然说了把国家交给子之，但官员都是太子的人，这同样是名义属于子之而实权在太子手里啊！”燕王便下令收缴所有官印，把三百石俸禄以上的官职都交给子之任命。从此，子之面南称王，姬哙年老，不再听理政事，反而成了臣子，国家大事都由子之来决断。<br>
			<br>
			　　<b>周慎靓王六年（丙午　公元前315年）</b><br>
			<br>
			　　周慎靓王去世，其子姬延即位为周赧王。<br>
			<br>
			　　【原文】</font><br>
			<br>
			　　<b>◎ 周赧王·上</b><font color="#1B5969">〔〖胡三省注〗刘伯庄曰：赧，惭之甚也。轻微危弱，寄住东、西，足为惭赧，故号之曰赧；谥法本无赧字也。赧，奴版翻。〕</font><br>
			<br>
			　　<b>周赧王　元年（丁未　公元前314年）</b><br>
			<br>
			　　秦入侵义渠，得二十五城。<font color="#1B5969">〔〖胡三省注〗义渠，戎国名。按上卷显王四十二年，秦县义渠，以其君为臣，是已得义渠矣。今又侵得二十五城，何也？盖先此秦以义渠为县，君为臣，虽臣属于秦，义渠之国未灭也，秦稍蚕食侵其地。今得二十五城，义渠之国所余无几矣。盖秦兼并诸侯，不尽其国不止也。《左传》：有钟鼓曰伐，无曰侵。谷梁传：苞人民、驱牛马曰侵。斩树木、坏宫室曰伐。〕</font><br>
			<br>
			　　魏人叛秦。秦人伐魏，取曲沃而归其人。又败韩于岸门，<font color="#1B5969">〔〖胡三省注〗《续汉志》，颍川郡颍阴县有岸亭。注引徐广云；岸亭，即岸门。《括地志》：岸门在今许州长社县东北二十八里，今名长武亭。〕</font>韩太子仓入质于秦以和。<br>
			<br>
			　　燕子之为王三年，国内大乱。将军市被与太子平谋攻子之。齐王令人谓太子曰：“寡人闻太子将饬君臣之义，明父子之位，寡人之国唯太子所以令之。”<font color="#1B5969">〔〖胡三省注〗饬，整也，修也，治也。饬君臣之义，言太子平将治子之僭王之罪也。明父子之位，言太子平当继其父哙之位也。令，命令也，号令也。〕</font>太子因要党聚众，<font color="#1B5969">〔〖胡三省注〗要，要结也。〕</font>使市被攻子之，不克。市被反攻太子。构难数月，死者数万人，百姓恫恐。<font color="#1B5969">〔〖胡三省注〗恫，痛也。〕</font>齐王令章子将五都之兵，因北地之众以伐燕。<font color="#1B5969">〔〖胡三省注〗将，领也。邑有先王之庙曰都。或曰：都，邑之大者。北地，齐之北境也，盖汉千乘、清河、勃海之地。〕</font>燕士卒不战，城门不闭。齐人取子之，醢之，<font color="#1B5969">〔〖胡三省注〗醢，呼改翻，肉酱也。〕</font>遂杀燕王哙。<br>
			<br>
			　　<font color="#1B5969">【译文】<br>
			<br>
			　　<b>◎ 周赧王·上</b><br>
			<br>
			　　<b>周赧王元年（丁未　公元前314年）</b><br>
			<br>
			　　秦国入侵义渠，夺取二十五个城镇。<br>
			<br>
			　　魏国反叛秦国，于是秦国讨伐魏国，攻占曲沃城，却将城中百姓驱归魏国。又在岸门打败韩国，韩国将太子韩仓送到秦国作为人质，以求和好。<br>
			<br>
			　　燕国子之作国王三年，国内大乱，将军市被与太子姬平合谋攻打子之。齐王派人对燕太子说：“我听说您将要整饬君臣大义，申明父子名位，我的国家愿意支持您的号召，做坚强后盾。”燕太子于是聚集死党，派将军市被进攻子之，却没有得手，市被反倒戈攻打太子。国内动乱几个月，死亡达几万人，人心惶惶。此时，齐王命章子为大将，率领国都周围五城的军队及北方的部队征伐燕国。燕国士兵毫无战意，城门大开不守。齐国便捕获了子之，把他剁成肉酱。燕王姬哙也同时被杀。<br>
			<br>
			　　【原文】</font><br>
			<br>
			　　齐王问孟子曰：“或谓寡人勿取燕，或谓寡人取之。以万乘之国伐万乘之国，<font color="#1B5969">〔〖胡三省注〗古者天子之地方千里，出兵车万乘。七国兼并以强大，于时皆为万乘之国。〕</font>五旬而举之，<font color="#1B5969">〔〖胡三省注〗十日为旬，五旬，五十日。〕</font>人力不至于此；不取，必有天殃。<font color="#1B5969">〔〖胡三省注〗殃，咎也，祸也。〕</font>取之何如？”孟子对曰：“取之而燕民悦则取之，古之人有行之者，武王是也。取之而燕民不悦则勿取，古之人有行之者，文王是也。以万乘之国伐万乘之国，箪食壶浆以迎王师，<font color="#1B5969">〔〖胡三省注〗箪，竹器也；圆曰箪，方曰笥。箪，音丹。食，熟食也。浆，水也，酢浆也。〕</font>岂有他哉？避水火也。如水益深，如火益热，亦运而已矣！”<font color="#1B5969">〔〖胡三省注〗运，转也。言燕之民将转而之他国也。〕</font><br>
			<br>
			　　诸侯将谋救燕。齐王谓孟子曰：“诸侯多谋伐寡人者，何以待之？”对曰：“臣闻七十里为政于天下者，汤是也；未闻以千里畏人者也。《书》曰：‘徯我后，后来其苏。’<font color="#1B5969">〔〖胡三省注〗《书》仲虺之诰之辞。徯，户礼翻，待也。后，君也。〕</font>今燕虐其民，王往而征之，民以为将拯己于水火之中也，<font color="#1B5969">〔〖胡三省注〗拯，上举也，援也，救也，助也。〕</font>箪食壶浆以迎王师。若杀其父兄，係累其子弟，<font color="#1B5969">〔〖胡三省注〗赵岐曰：係累，缚结也。〕</font>毁其宗庙，迁其重器，<font color="#1B5969">〔〖胡三省注〗重器，国之镇宝。〕</font>如之何其可也！天下固畏齐之强也，今又倍地<font color="#1B5969">〔〖胡三省注〗齐并燕则地倍其旧。〕</font>而不行仁政，是动天下之兵也。王速出令，反其旄倪，<font color="#1B5969">〔〖胡三省注〗赵岐曰：旄，老旄；倪，弱小。陆德明曰：倪，谓翳倪小儿也。记曲礼曰：八十、九十曰耄。〕</font>止其重器，谋于燕众，置君而后去之，则犹可及止也。”齐王不听。<br>
			<br>
			　　<font color="#1B5969">【译文】<br>
			<br>
			　　齐王请教孟轲：“有人建议我不要攻占燕国，有人却建议我乘机吞并它。我想，以万乘兵车的大国去进攻另一个同样的大国，五十天就征服，这靠人的力量是作不到的，只能是天意。现在我若不吞并燕国，上天一定会降祸怪罪。我把燕国并入齐国，怎么样？”孟轲回答说：“吞并后如果燕国人民很高兴，那就吞并吧，古代有这样做的，比如周武王。吞并而使燕国人民气愤，就不要吞并，古代也有这样行事的，比如周文王。齐国以万乘兵车大国征讨另一个大国，那里的百姓都捧着食品、茶水来迎接齐军，没有别的原因，就是为了跳出水深火热的战祸啊！如果新统治下水更深，火更热，百姓又将转而投奔别的国家了。”<br>
			<br>
			　　各国策划援救燕国。齐王又对孟轲问道：“各国都谋划来讨伐我，怎么办？”回答说：“我听说过只占有七十里而能统一号令天下的例子，就是商王汤。没听说过拥有千里之广的国家而总是畏惧别人的。《尚书》说：‘盼望我们的君主，他来了我们就可以获得解救。’现在燕国虐待它的百姓，大王前往征服它，燕国人民认为是从水深火热中拯救了他们，都箪食壶浆前来迎接仁义之师。您如果杀了他们的父兄，囚捕他们的子弟，毁坏他们的祖庙，掠夺他们的国宝，那可就不行了。天下本来就畏惧齐国的强大，现在齐国土地又增加了一倍，如果不施行仁政，那么就会招致天下的讨伐。大王您应该立即下令，释放被捕的老幼百姓，停止掠夺燕国的财宝，与燕国民众商议，推举新的国君，然后离开燕国，这样做还来得及。”齐王却没有采纳孟轲的劝告。<br>
			<br>
			　　【原文】</font><br>
			<br>
			　　已而燕人叛。<font color="#1B5969">〔〖胡三省注〗是时燕人虽未立太子平，固已相帅叛齐矣。〕</font>王曰：“吾甚惭于孟子。”陈贾曰：“王无患焉。”乃见孟子，曰：“周公何人也？”曰：“古圣人也。”陈贾曰：“周公使管叔监商，<font color="#1B5969">〔〖胡三省注〗古殷，商通称，商者，以始封为国号，殷者，以都亳为国号。按孟子，陈贾只云”监殷“，今通鉴云”监商“，避宋庙讳也。〕</font>管叔以商畔也。周公知其将畔而使之与？”曰：“不知也。”陈贾曰：“然则圣人亦有过与？”曰：“周公，弟也，管叔，兄也，周公之过不亦宜乎！且古之君子，过则改之；今之君子，过则顺之。古之君子，其过也如日月之食，民皆见之；及其更也，民皆仰之。今之君子，岂徒顺之，又从为之辞？”<br>
			<br>
			　　是岁，齐宣王薨，子王地立。<br>
			<br>
			　　<font color="#1B5969">【译文】<br>
			<br>
			　　不久，燕国人果然纷纷反叛齐国，齐王叹息道：“我真惭愧没听孟轲的话。”陈贾说：“大王不用担心。”于是他前去见孟轲，问：“周公是什么样的人？”回答说：“是古代的圣人。”陈贾又说：“周公派管叔监视商朝旧地，管叔却在商地反叛。难道周公预先知道管叔会反叛而仍派他去吗？”回答：“周公预先不知道。”陈贾便说：“如此说来圣人也会犯错误吗？”孟轲说：“周公，是弟弟，管叔，是哥哥，周公的错误是可以理解的。况且古代的君子，有了错误就改；现在的所谓君子，有了错误听之任之。古代的君子，他的过失像日食月食，人民都看得到；待到他改正，人民便更加景仰他。现在的君子，不但听任错误不改，反而寻找托辞。”<br>
			<br>
			　　同年，齐国齐宣王去世，其子田地即位为齐王。<br>
			<br>
			　　【原文】</font><br>
			<br>
			　　<b>周赧王　二年（戊申　公元前313年）</b><br>
			<br>
			　　秦右更疾伐赵，<font color="#1B5969">〔〖胡三省注〗右更，秦爵第十四。师古曰：左、右、中更，皆主领更卒而部其役使也。〕</font>拔蔺，虏其将庄豹。<font color="#1B5969">〔〖胡三省注〗庄姓有出于宋者，《左传》所谓戴、武、庄之族是也；有出于楚者，楚庄王之后，庄蹻是也。齐之庄暴，楚之庄辛，蒙之庄周，与此庄豹，其时适相先后，莫能审其所自出。〕</font><br>
			<br>
			　　秦王欲伐齐，患齐、楚之从亲，乃使张仪至楚，说楚王曰：“大王诚能听臣，闭关绝约于齐，<font color="#1B5969">〔〖胡三省注〗闭关者，古之列国各置关尹，敌国宾至，关尹以告，则行理以节逆之。闭关则距绝其使，不为通也。〕</font>臣请献商於之地六百里，使秦女得为大王箕帚之妾，<font color="#1B5969">〔〖胡三省注〗箕帚之妾，犹言备洒扫也。帚，止酉翻，彗也。〕</font>秦、楚嫁女娶妇，长为兄弟之国。”楚王说而许之。群臣皆贺，陈轸独吊。<font color="#1B5969">〔〖胡三省注〗陈姓出于舜，周武王封舜后于陈，子孙以国为氏。〕</font>王怒曰：“寡人不兴师而得六百里地，何吊也？”对曰：“不然。以臣观之，商於之地不可得而齐、秦合，齐、秦合则患必至矣。”王曰：“有说乎？”对曰：“夫秦之所以重楚者，以其有齐也。<font color="#1B5969">〔〖胡三省注〗夫，音扶，发语辞。〕</font>今闭关绝约于齐则楚孤，秦奚贪夫孤国而与之商於之地六百里！张仪至秦，必负王。是王北绝齐交，西生患于秦也，<font color="#1B5969">〔〖胡三省注〗楚东北接齐，西接秦。〕</font>两国之兵必俱至。为王计者，不若阴合而阳绝于齐，使人随张仪，苟与吾地，绝齐未晚也。”王曰：“愿陈子闭口，毋复言，以待寡人得地！”<font color="#1B5969">〔〖胡三省注〗毋，音无，毋者，禁止之辞。〕</font>乃以相印授张仪，厚赐之。遂闭关绝约于齐，使一将军随张仪至秦。<font color="#1B5969">〔〖胡三省注〗班固《百官表》：将军，周末官，秦、汉因之。〕</font><br>
			<br>
			　　<font color="#1B5969">【译文】<br>
			<br>
			　　<b>周赧王二年（戊申　公元前313年）</b><br>
			<br>
			　　秦国派名叫疾的右更官员，率军讨伐赵国。攻占蔺地，俘虏赵将庄豹。<br>
			<br>
			　　秦王想征伐齐国，又顾虑齐国与楚国有互助条约，便派张仪前往楚国。张仪对楚王说：“大王如果能听从我的建议，与齐国废除盟约，断绝邦交，我可以向楚国献上商於地方的六百里土地，让秦国的美女　来做侍奉您的妾婢。秦、楚两国互通婚嫁，就能永远结为兄弟之邦。”楚王十分高兴，允诺张仪的建议。群臣都前来祝贺，只有陈轸表示哀痛。楚王恼怒地问：“我一兵未发而得到六百里土地，有什么不好？”陈轸回答：“您的想法不对。以我之见，商於的土地不会到手，齐国、秦国却会联合起来，齐、秦一联合，楚国即将祸事临门了。”楚王问：“你有什么解释呢？”陈轸回答：“秦国之所以重视楚国，就是因为我们有齐国作盟友。现在我们如果与齐国毁约断交，楚国便孤立了，秦国又怎么会偏爱一个孤立无援的国家而白送商於六百里地呢！张仪回到秦国以后，一定会背弃对大王您的许诺。那时大王北与齐国断交，西与秦国生出怨仇，两国必定联合发兵夹攻。为您算计，不如我们暗中与齐国仍旧修好而只表面上绝交，派人随张仪回去，如果真的割让给我们土地，再与齐国绝交也不晚。”楚王斥责道：“请你陈先生闭上嘴巴，不要再说废话了，等着看我去接收大片土地吧！”于是把国相大印授给张仪，又重重赏赐他。随后下令与齐国毁约断交，派一名将军同张仪前往秦国。<br>
			<br>
			　　【原文】</font><br>
			<br>
			　　张仪详堕车，<font color="#1B5969">〔〖胡三省注〗详，诈也。〕</font>不朝三月。楚王闻之，曰：“仪以寡人绝齐未甚邪？”<font color="#1B5969">〔〖胡三省注〗邪，疑辞也。〕</font>乃使勇士宋遗借宋之符，北骂齐王。<font color="#1B5969">〔〖胡三省注〗既闭关绝约，则齐、楚之信使不通，故使宋遗借宋符以至齐。宋，姓也。周武王封微子于宋，子孙以国为氏。〕</font>齐王大怒，折节以事秦，齐、秦之交合。<font color="#1B5969">〔〖胡三省注〗仪归而诈疾，待齐、秦之交合乃朝。〕</font>张仪乃朝，见楚使者曰：“子何不受地？从某至某，广袤六里。”<font color="#1B5969">〔〖胡三省注〗东西曰广，南北曰袤。袤，音茂。〕</font>使者怒，还报楚王。楚王大怒，欲发兵而攻秦。陈轸曰：“轸可发口言乎？攻之不如因赂之以一名都，与之并力而攻齐，是我亡地于秦，取偿于齐也。<font color="#1B5969">〔〖胡三省注〗偿，报也。〕</font>今王已绝于齐而责欺于秦，是吾合齐、秦之交而来天下之兵也，国必大伤矣！”楚王不听，使屈匄帅师伐秦。<font color="#1B5969">〔〖胡三省注〗屈，姓也。〕</font>秦亦发兵使庶长章击之。<font color="#1B5969">〔〖胡三省注〗按《史记·樗里子传》，庶长章，姓魏。〕</font><br>
			<br>
			　　<font color="#1B5969">【译文】<br>
			<br>
			　　张仪回国后，假装从车上跌下，三个月不上朝。楚王听说后自语道：“张仪是不是觉得我与齐国断交做得还不够？”便派勇士宋遗借了宋国的符节，北上到齐国去辱骂齐王。齐王大怒，立即降低身份去讨好秦国，齐国、秦国于是和好。这时张仪才上朝，见到楚国使者，故作惊讶地问：“你为何还不去接受割地？从某处到某处，有六里多见方。”使者愤怒地回国报告楚王，楚王勃然大怒，想发兵攻打秦国。陈轸说：“我可以开口说话吗？攻秦国还不如用一座大城的代价去收买它，与秦国合力攻齐国。这样我们从秦国失了地，还可以在齐国得到补偿。现在大王您已经与齐国断交，又去质问秦国的欺骗行为，是我们促使齐国、秦国和好而招来天下的军队了，国家一定会有大损失！”楚王仍是不听他的劝告，派屈率军队征讨秦国，秦国也任命魏章为庶长之职，起兵迎击。<br>
			<br>
			　　【原文】</font><br>
			<br>
			　　周赧王　三年（己酋，前312）<br>
			<br>
			　　春，秦师及楚战于丹阳，<font color="#1B5969">〔〖胡三省注〗《索隐》曰：此丹阳在汉中。刘昭曰：南郡枝江县有丹阳聚，即秦破楚处。李&#135988;《舆地纪胜》曰：丹阳在今归州秭归县东八里屈沱楚王城是也。余按楚遗屈匄伐秦，秦发兵逆击之，枝江之丹阳则距郢逼近，秭归之丹阳则不当秦、楚之路。《索隐》因下文遂取汉中，即谓丹阳在汉中，皆非也。此丹阳谓丹水之阳。班志：丹水出上洛冢岭山，东至析入钧水，其水盖在弘农丹水、析两县之间，武关之外也。秦、楚交战当在此水之阳。楚师既败，秦师乘胜取上庸路西入以收汉中，其势易矣。〕</font>楚师大败；斩甲士八万，虏屈匄及列侯、执珪七十余人，<font color="#1B5969">〔〖胡三省注〗执圭，楚爵也，执圭而朝者也。〕</font>遂取汉中郡。<font color="#1B5969">〔〖胡三省注〗自沔阳、成固至新城、上庸，时皆汉中郡之地。《释名》曰：郡，群也，人所群聚也。黄义仲《十三州记》曰：郡之言君也。改公侯之封而言君者，至尊也。今郡字，“君”在其左，“邑”在其右，君为元首，邑以载民，故取名于君，谓之郡。〕</font>楚王悉发国内兵以复袭秦，战于蓝田，<font color="#1B5969">〔〖胡三省注〗班志，蓝田县属京兆，秦孝公置。《史记正义》曰：蓝田县在雍州东南八十里。从蓝田关入蓝田县，时楚袭秦深入。〕</font>楚师大败。韩、魏闻楚之困，南袭楚，至邓。<font color="#1B5969">〔〖胡三省注〗邓，春秋邓国之地。班志，邓县属南阳郡。杜预曰：颍川召陵县西有邓城。《括地志》曰：故邓城在豫州郾陵县东三十五里，所谓在古召陵西十里者也。召，读曰邵。〕</font>楚人闻之，乃引兵归，割两城以请平于秦。<br>
			<br>
			　　燕人共立太子平，是为昭王。昭王于破燕之后。<font color="#1B5969">〔〖胡三省注〗言燕国为齐所破，已承其后也。〕</font>吊死问孤，与百姓同甘苦，卑身厚币以招贤者。谓郭隗曰：“齐因孤之国乱而袭破燕，孤极知燕小力少，<font color="#1B5969">〔〖胡三省注〗臧文仲曰：列国有凶称孤，礼也。杜预曰：列国诸侯无凶则称寡人。郭姓出于周之虢公，世亦谓虢公为郭公。〕</font>不足以报；然诚得贤士与共国，以雪先王之耻，<font color="#1B5969">〔〖胡三省注〗谓燕王哙破国之耻。〕</font>孤之愿也。先生视可者，得身事之！”郭隗曰：“古之人君有以千金使涓人求千里马者，<font color="#1B5969">〔〖胡三省注〗春秋以来，诸侯之国有涓人，秦、汉之间有中涓。师古曰：涓，洁也。言其在中主知洁清洒扫之事，盖王之亲旧左右也。应劭曰：涓人如谒者。〕</font>马已死，买其首五百金而返。君大怒，涓人曰‘死马且买之，况生者乎！马今至矣。’不期年，千里之马至者三。今王必欲致士，先从隗始，况贤于隗者，岂远千里哉！”<font color="#1B5969">〔〖胡三省注〗言燕王若加礼于郭隗，则四方之贤士闻之，将不以千里为远而来。〕</font>于是昭王为隗改筑宫而师事之。于是士争趣燕：乐毅自魏往，剧辛自赵往。<font color="#1B5969">〔〖胡三省注〗剧，姓；辛，名。剧姓莫知其所自出。班志，北海郡有剧县，盖其先以县为姓也。〕</font>昭王以乐毅为亚卿，任以国政。<font color="#1B5969">〔〖胡三省注〗为燕用乐毅破齐张本。〕</font><br>
			<br>
			　　韩宣惠王薨，子襄王仓立。<br>
			<br>
			　　<font color="#1B5969">【译文】<br>
			<br>
			　　<b>周赧王三年（己酉　公元前312年）</b><br>
			<br>
			　　春季，秦、楚两国军队在丹阳大战，楚军大败，八万甲士被杀，屈及以下的列侯、执圭等七十多名官员被俘。秦军乘势夺取了汉中郡。楚王又征发国内全部兵力再次袭击秦国，在蓝田决战，楚军再次大败。韩、魏等国见楚国危困，也向南袭击楚国，直达邓。楚国听说了，只好率军回救，割让两座城向秦国求和。<br>
			<br>
			　　燕国贵族共同推举太子姬平为燕昭王。昭王是在燕国被齐国攻破后即位的，他凭吊死者，探访贫孤，与百姓同甘共苦。自己纡尊降贵，用重金来招募人才。他问郭隗：“齐国乘我们的内乱而攻破燕国，我深知燕国国小力少，不足以报仇。然而招揽贤士与他们共商国是，以雪先王的耻辱，始终是我的愿望。先生您如果见到合适人才，我一定亲自服侍他。”郭隗说：“古时候有个君主派一个负责洒扫的涓人用千金去购求千里马，那个人找到一匹已死的千里马，用五百金买下马头带回。君主大怒，涓人解释说：‘死马您还买，何况活的呢！天下人知道了，好马就会送上来的。’不到一年，果然得到了三匹千里马。现在大王您打算招致人才，就请先从我郭隗开始，比我贤良的人，都会不远千里前来的。”于是燕昭王为郭隗翻建府第，尊他为老师。各地的贤士果然争相来到燕国：乐毅从魏国来，剧辛从赵国来。昭王奉乐毅为亚卿高位，委托以国家大事。<br>
			<br>
			　　韩国韩宣惠王去世，其子韩仓即位为韩襄王。<br>
			<br>
			　　【原文】</font><br>
			<br>
			　　<b>周赧王　四年（庚戌　公元前311年）</b><br>
			<br>
			　　蜀相杀蜀侯。<font color="#1B5969">〔〖胡三省注〗蜀相，盖陈庄也。〕</font><br>
			<br>
			　　秦惠王使人告楚怀王，请以武关之外易黔中地。<font color="#1B5969">〔〖胡三省注〗武关，《左传》之少习，地在汉弘农郡析县西百七十里，道通南阳。《晋太康地志》曰：武关当冠军西。《括地志》曰：武关在商州上洛县东。武关之外，盖秦丹、析、商于之地。〕</font>楚王曰：“不愿易地，愿得张仪而献黔中地。”张仪闻之，请行。王曰：“楚将甘心于子，<font color="#1B5969">〔〖胡三省注〗楚王以堕张仪之诈，故欲甘心焉。〕</font>奈何行？”张仪曰：“秦强楚弱，大王在，楚不宜敢取臣。且臣善其嬖臣靳尚，<font color="#1B5969">〔〖胡三省注〗靳，姓也。〕</font>靳尚得事幸姬郑袖，<font color="#1B5969">〔〖胡三省注〗郑，以国为氏。“袖”，《战国策》作“褏”，古字也。〕</font>袖之言，王无不听者。”遂往。楚王囚，将杀之。靳尚谓郑袖曰：“秦王甚爱张仪，将以上庸六县及美女赎之。<font color="#1B5969">〔〖胡三省注〗上庸，春秋庸国。班志：上庸县属汉中郡。《史记正义》：上庸县，今房州。宋白曰：今房州竹山县古城，即汉上庸县。〕</font>王重地尊秦，秦女必贵而夫人斥矣。”于是郑袖日夜泣于楚王曰：“臣各为其主耳。今杀张仪，秦必大怒。妾请子母俱迁江南，毋为秦所鱼肉也！”王乃赦张仪而厚礼之。张仪因说楚王曰：“夫为从者无以异于驱群羊而攻猛虎，不格明矣。<font color="#1B5969">〔〖胡三省注〗格，当也。刘伯庄曰：格，各额翻，其字宜从”手“。余据字书，格，击也，斗也，从”木“亦通。〕</font>今王不事秦，秦劫韩驱梁而攻楚，则楚危矣。秦西有巴、蜀，治船积粟，浮岷江而下，<font color="#1B5969">〔〖胡三省注〗江水出蜀郡湔氐道之岷山，故谓之岷江。《释名》曰：江，共也；小流入其中，所公共也。〕</font>一日行五百余里，不至十日而拒扞关，<font color="#1B5969">〔〖胡三省注〗徐广曰：巴郡鱼复县有扞关。《史记正义》曰：在峡州巴山县界。〕</font>扞关惊则从境以东尽城守矣，<font color="#1B5969">〔〖胡三省注〗境，楚境也。扞关，楚之西境，从境以东，谓扞关以东也。〕</font>黔中、巫郡非王之有。<font color="#1B5969">〔〖胡三省注〗班志，巫县属南郡。郦道元曰：县故楚之巫郡。杜佑曰：今归州巴东县是也。〕</font>秦举甲出武关，则北地绝。<font color="#1B5969">〔〖胡三省注〗北地，楚北境之地，陈、蔡、汝、颍是也。〕</font>秦兵之攻楚也，危难在三月之内，而楚待诸侯之救在半岁之外，夫待弱国之救，忘强秦之祸，此臣所为大王患也。大王诚能听臣，臣请令秦、楚长为兄弟之国，无相攻伐。”楚王已得张仪而重出黔中地，<font color="#1B5969">〔〖胡三省注〗重，难也。以地为重，意难割弃之。〕</font>乃许之。<br>
			<br>
			　　<font color="#1B5969">【译文】<br>
			<br>
			　　<b>周赧王四年（庚戌　公元前311年）</b><br>
			<br>
			　　蜀国国相杀死封侯的国君。<br>
			<br>
			　　秦惠王派人通知楚怀王，想用武关以外的地方换黔中之地。楚王说：“我不愿换地，只想用黔中之地来换张仪。”张仪听说后，请求秦王同　意。秦王问：“楚国要杀死你才甘心，你为什么还要去？”张仪说：“秦国强，楚国弱，只要大王您在，估计楚国不敢把我怎么样。而且我和楚王的宠臣靳尚关系密切，靳尚又侍奉楚王的爱姬郑袖，郑袖的话，楚王没有不听的。”于是欣然前往楚国。楚王把他下在狱中，准备处死。靳尚对郑袖说：“秦王十分宠爱张仪，想用上庸等六个县及美女来赎回他。大王看重土地，又尊重秦国，那样秦国的美女将被宠幸，您就会遭到冷落。”于是郑袖日夜在楚王面前哭着哀求：“当年的事，不过是臣各为其主。现在要是杀了张仪，秦国必定震怒。我请求让我们母子两人先迁居江南，不要成为秦国刀下的鱼肉。”楚王于是赦免了张仪，还以厚礼相待。张仪劝说楚王道：“倡导各国联合抗秦，简直是赶着羊群去进攻猛虎，明显无法相斗。现在大王您不肯听命秦国，秦国如果逼迫韩国、驱使魏国来联合攻楚，楚国可就危险了。秦国西部有巴、蜀两地，备船积粮，沿岷江而下，一天可行五百余里，不到十天就兵临关。关惊动，则由此以东的各城都要修治守备，黔中、巫郡便不再是大王您的了。秦国如果大举甲兵攻出武关，那么楚国的北部就成为绝地，秦兵再南攻楚国，楚国的存亡只在三个月以内，而楚国等待各国来救援要在半年以上。坐等那些弱国来救，而忘记了强秦的威胁，我可要为大王您现在的做法担心啊！大王如果能诚心诚意地听我的意见，我可以让楚国、秦国永久结为兄弟之邦，不再互相攻杀。”楚王虽然已经得到了张仪，却又舍不得拿黔中之地来交换，于是同意了张仪的建议，让他离开。<br>
			<br>
			　　【原文】</font><br>
			<br>
			　　张仪遂之韩，说韩王曰：“韩地险恶山居，<font color="#1B5969">〔〖胡三省注〗之，如也，自楚如韩也。韩有宜阳、成皋，南尽鲁阳，皆山险之地。〕</font>五谷所生，非菽而麦，<font color="#1B5969">〔〖胡三省注〗菽，式竹翻，豆也。〕</font>国无二岁之食；见卒不过二十万。<font color="#1B5969">〔〖胡三省注〗见卒，见在之兵。〕</font>秦被甲百馀万。山东之士被甲蒙胄以会战，秦人捐甲徒裼以趋敌，<font color="#1B5969">〔〖胡三省注〗胄，今谓之兜鍪。捐，弃也。徒，徒行也。裼，音锡，袒也。鍪，音牟。〕</font>左挈人头，右挟生虏。夫战孟贲、乌获之士以攻不服之弱国，<font color="#1B5969">〔〖胡三省注〗孟贲、乌获，古之勇士。贲，音奔。〕</font>无异垂千钧之重于鸟卵之上，必无幸矣。<font color="#1B5969">〔〖胡三省注〗三十斤为钧。必无幸矣，言无幸而获全之理。〕</font>大王不事秦，秦下甲据宜阳，塞成皋，则王之国分矣，鸿台之宫，桑林之苑，非王之有也。为大王计，莫如事秦以攻楚，以转祸而悦秦，计无便于此者！”韩王许之。<br>
			<br>
			　　张仪归报，秦王封以六邑，号武信君。复使东说齐王曰：“从人说大王者<font color="#1B5969">〔〖胡三省注〗从人，合从之人也。从，子容翻。〖按〗从（從），纵（縱）之略笔，即纵横之纵。〕</font>必曰：‘齐蔽于三晋，地广民众，兵强士勇，虽有百秦，将无奈齐何。’大王贤其说而不计其实。今秦、楚嫁女娶妇，为昆弟之国；韩献宜阳；梁效河外；<font color="#1B5969">〔〖胡三省注〗河外，秦盖以河东为河外，梁则以河西为河外，张仪以秦言之也。〕</font>赵王入朝，割河间以事秦。大王不事秦，<font color="#1B5969">〔〖胡三省注〗河间，赵地。汉文帝二年，分为河间国。应劭曰：在两河之间。唐为瀛州。〕</font>秦驱韩、梁攻齐之南地，<font color="#1B5969">〔〖胡三省注〗汉泰山、城阳，齐南境之地也。〕</font>悉赵兵，渡清河，指博关，临、即墨非王之有也！<font color="#1B5969">〔〖胡三省注〗博关在济州西界之博陵。《史记正义》曰：博关在博州。赵兵从贝州渡清河指博关，则漯河以南临菑、即墨危矣。〕</font>国一日见攻，虽欲事秦，不可得也！”齐王许张仪。<br>
			<br>
			　　<font color="#1B5969">【译文】<br>
			<br>
			　　张仪便前往韩国，劝说韩王：“韩国地方险恶多山，所产五谷，不是豆子而是杂麦，国家口粮积存不够两年，现在军中的士兵不过二十万，秦国却有甲兵一百余万。崤山以东的人要披上盔甲才可以参战，而秦国人个个赤膊便能上阵迎敌，左手提着人头，右手夹着俘虏。秦国用孟贲、乌获那些勇士们来进攻不肯臣服的弱国，正像在鸟蛋上压下千钧重石，无一可幸免。大王您不肯迎合秦国，若秦国发下甲兵占踞宜阳，扼守成皋，大王的国家就被分裂，鸿台的宫殿，桑林的园苑，就不再是您能享有的了。为大王着想，您不如结好秦国进攻楚国，既转嫁了祸灾又取得秦国欢心，没有比这更好的主意了！”韩王听从了张仪的意见。<br>
			<br>
			　　张仪回到秦国报告，秦王封赏给他六个城邑和武信君的爵位。又派他向东游说齐王说：“主张联合抗秦的人，必对您说：‘齐国有三晋作屏障，地广人多，兵强士勇，即使有一百个秦国，也拿齐国无可奈何。’大王您也总是称赞这种说法而不考虑实际情况。现在秦、楚两国互通婚姻，结为兄弟之国；韩国献给秦国宜阳；魏国交出河外之地；赵王也去朝见秦王，割让河间讨好秦国。大王若是不迎合秦国，秦国将驱使韩国、魏国之兵进攻齐国南部，再逼迫赵兵倾巢而出，渡过清河，直指博关。那时临淄、即墨等齐国心腹地带可就不属于您所有了。等到国家遭受攻击的那天，您再想讨好秦国，也来不及了！”齐王同样采纳了张仪的建议。<br>
			<br>
			　　【原文】</font><br>
			<br>
			　　张仪去，西说赵王曰：“大王收率天下以摈秦，秦兵不敢出函谷关十五年。<font color="#1B5969">〔〖胡三省注〗事见上卷显王三十六年。〕</font>大王之威行于山东，敝邑恐惧，<font color="#1B5969">〔〖胡三省注〗春秋以来，列国交聘，行人率自称其国曰敝邑。〕</font>缮甲厉兵，力田积粟，愁居慑处，不敢动摇，<font color="#1B5969">〔〖胡三省注〗慑，怖也，心伏也，失常也，失气也。〕</font>唯大王有意督过之也。<font color="#1B5969">〔〖胡三省注〗师古曰：督过，视责也。《索隐》曰：督者，正其事而责之；督过，是深责其过也。〕</font>今以大王之力，举巴、蜀，<font color="#1B5969">〔〖胡三省注〗事见慎靓王五年。〕</font>并汉中，<font color="#1B5969">〔〖胡三省注〗事见上二年。〕</font>包两周，<font color="#1B5969">〔〖胡三省注〗元年服韩、魏，则包两周矣。〕</font>守白马之津。<font color="#1B5969">〔〖胡三省注〗班志，白马县属东郡。《水经注》：白马津在白马城之西北。白马城，唐为滑州治所。开山图曰：白马津东可二十许里，有白马山，山上常有白马群行，悲鸣则河决，驰走则山崩，后人因以名县及津。按通鉴不语怪，今此注亦近于怪，姑以广异闻耳。〕</font>秦虽僻远，然而心忿含怒之日久矣。今秦有敝甲凋兵军于渑池，<font color="#1B5969">〔〖胡三省注〗敝，败恶也，凋，瘁也，半伤也。败甲凋兵，谦其辞，言军于渑池，则张其势以临赵矣。康曰：渑池，赵邑。余据赵与韩、魏接境，韩有野王、上党，魏有河东、河内，而渑池则秦地也，汉为县，属弘农郡，赵安能越韩、魏而有之！康说非是。〕</font>愿渡河，逾漳，据番吾，<font color="#1B5969">〔〖胡三省注〗言欲自渑池北渡河，又自此东逾漳水而进据番吾，此亦张声势以临赵也。番吾，即汉常山郡之蒲吾县也。刘昭注曰：《史记》番吾君，杜预云：晋之蒲邑也。此说非。《括地志》：番吾故城，在恒州房山县东二十里。〕</font>会邯郸之下，愿以甲子合战，正殷纣之事。<font color="#1B5969">〔〖胡三省注〗武王伐纣，癸亥陈于商郊，甲子昧爽，纣帅其旅若林，会于牧野，前徒倒戈，攻其后以北，遂以胜殷杀纣。张仪引以惧赵，其有所侮而动，亦已甚矣。邯郸，赵都，音寒丹。〕</font>谨使使臣先闻左右。今楚与秦为昆弟之国，而韩、梁称东藩之臣，齐献鱼盐之地，<font color="#1B5969">〔〖胡三省注〗齐东濒于海，海滨广斥，鱼盐所出也。此时齐未尝献地于秦，张仪驾说以恐动赵耳。〕</font>此断赵之右肩也。夫断右肩而与人斗，失其党而孤居，求欲毋危得乎！今秦发三将军，其一军塞午道，<font color="#1B5969">〔〖胡三省注〗《索隐》曰：午道当在赵之东，齐之西。午道，地名也。郑玄云：一纵一横为午，谓交道也。〕</font>告齐使渡清河，军于邯郸之东，<font color="#1B5969">〔〖胡三省注〗邯郸，音寒丹。〕</font>一军军成皋，驱韩、梁军于河外，<font color="#1B5969">〔〖胡三省注〗《史记正义》曰：河外，谓郑滑州，北临河。余谓此河外，亦因赵而言之。〕</font>一军军于渑池，约四国为一以攻赵，越服必四分其地。<font color="#1B5969">〔〖胡三省注〗言秦约齐、韩、魏四分赵地。〕</font>臣窃为大王计，莫如与秦王面相约而口相结，常为兄弟之国也。”赵王许之。<font color="#1B5969">〔〖胡三省注〗当时赵于山东最强，且主从约，张仪说之，亦费辞矣。〕</font><br>
			<br>
			　　<font color="#1B5969">【译文】<br>
			<br>
			　　张仪离开齐国，又向西游说赵王道：“大王带头联合各国抵抗秦国，使秦兵十五年不敢出函谷关侵犯各国。大王的威望在崤山以东传扬，我们秦国十分恐惧，缮甲厉兵，积蓄粮草，时刻担忧您的威慑，不敢放松警惕，唯恐大王您兴兵前来问罪。现在我们秦国托福您大王的神力，一举攻下巴、蜀，吞并汉中，包围两周，兵抵白马津。我们秦国虽然地处偏远，然而对赵国心含愤怒已不是一天了。如今秦国有一支不成样子的败甲残兵驻在渑池，愿意渡过黄河，越过漳水，进据番吾，前来邯郸城下相会。希望用古时甲子会战形式，重演武王伐纣的故事。为此，特派使臣我来通知您的左右。现在楚国与秦国结为兄弟之邦，韩国、魏国俯首称臣，齐国献出盛产鱼盐的海滨之地，这就像砍断了赵国的右臂。被砍断了右臂而与别人争斗，失去同党而又孤立无援，想要不灭亡，能办到吗！如果秦国派出三支大军，一支军队扼守午道，通知齐国渡过清河，在邯郸之东驻军；另一支军队驻扎成皋，驱使韩、魏军队进军河外；第三支军队驻扎渑池，约定四国联合攻赵，征服后必定四分其地。我为大王着想，不如与秦王当面亲口结下盟约，使两国成为长久的兄弟之国。”赵王也接受了张仪的劝说。<br>
			<br>
			　　【原文】</font><br>
			<br>
			　　张仪乃北之燕，说燕王曰：“今赵王已入朝，效河间以事秦。<font color="#1B5969">〔〖胡三省注〗张仪自赵至燕，借此气势而为是虚言以动燕耳。〕</font>大王不事秦，秦下甲云中、九原，<font color="#1B5969">〔〖胡三省注〗张仪自赵至燕，借此气势而为是虚言以动燕耳。〕</font>驱赵而攻燕，则易水、长城非大王之有也！<font color="#1B5969">〔〖胡三省注〗《水经注》：易水出涿郡故安县阎乡西山，东届关城西南，即燕长城门也。易水又历长城而东过范阳、容城、安次、泉州县南而东入海。〕</font>且今时齐、赵之于秦，犹郡县也，不敢妄举师以攻伐。今王事秦，长无齐、赵之患矣。”<font color="#1B5969">〔〖胡三省注〗以利动之。〕</font>燕王请献常山之尾五城以和。<font color="#1B5969">〔〖胡三省注〗常山，即北岳恒山也。汉文帝讳恒，改曰常山，置常山郡。班志，常山在常山郡上曲阳县西北，其尾则燕之西南界。〕</font><br>
			<br>
			　　张仪归报，未至咸阳，秦惠王薨，子武王立。<font color="#1B5969">〔〖胡三省注〗《索隐》曰：武王，名荡。〕</font>武王自为太子时，不说张仪；及即位，群臣多毁短之。<font color="#1B5969">〔〖胡三省注〗毁短，訾毁而数其短也。〕</font>诸侯闻仪与秦王有隙，<font color="#1B5969">〔〖胡三省注〗隙，怨隙也，衅隙也。物之有罅衅者为有隙，人之与人有怨者亦为有隙。〕</font>皆畔衡，复合从。<font color="#1B5969">〔〖胡三省注〗以此观之，此时六国之势，利在合从，而从张仪连衡者，畏秦而摇于仪之说耳。〖按〗合从，即合纵。按地域分布图，以纵向数国之合，对抗秦国横向之联，谓之纵横。衡，即横。〕</font><br>
			<br>
			　　<font color="#1B5969">【译文】<br>
			<br>
			　　最后，张仪北上到达燕国，对燕王说：“如今赵王已经去朝见秦王，并献出河间以迎合秦国。大王您不赶快结好秦国，秦国就会派甲兵到云中、九原，驱使赵国进攻燕国，易水、长城可就不是大王您的了！况且，现在齐国、赵国就像秦国的郡县一样，不敢妄起刀兵相攻伐。大王您服从秦国，就可以长年免除齐国、赵国的威胁了。”燕王于是请张仪献上恒山脚下的五个城以向秦国求和。<br>
			<br>
			　　张仪回国报告，还没到咸阳，秦惠王就去世了，其子秦武王继位。武王从做太子时就不喜欢张仪，等到他一即王位，郡臣中很多人便前来诽谤数说张仪的短处。各国听说张仪与秦王间发生矛盾，都放弃了对秦国的许诺，再次联合抗秦。<br>
			<br>
			　　【原文】</font><br>
			<br>
			　　<b>周赧王　五年（辛亥　公元前310年）</b><br>
			<br>
			　　张仪说秦武王曰：“为王计者，东方有变，<font color="#1B5969">〔〖胡三省注〗韩、魏皆在秦之东。〕</font>然后王可以多割得地也。臣闻齐王甚憎臣，臣之所在，齐必伐之。臣愿乞其不肖之身以之梁，<font color="#1B5969">〔〖胡三省注〗不肖，谦言无所肖似也。魏都大梁。〕</font>齐必伐梁，齐、梁交兵而不能相去，<font color="#1B5969">〔〖胡三省注〗言兵交不解，各欲去而不能也。〕</font>王以其间伐韩，<font color="#1B5969">〔〖胡三省注〗间，间隙也，中间也。〕</font>入三川，挟天子，案图籍，此王业也！”<font color="#1B5969">〔〖胡三省注〗张仪欲倾周而为秦；始终以此说为主。〕</font>王许之。齐王果伐梁，梁王恐。张仪曰：“王勿患也！<font color="#1B5969">〔〖胡三省注〗言勿以为患。〕</font>请令齐罢兵。”<font color="#1B5969">〔〖胡三省注〗令，使也。〕</font>乃使其舍人之楚，借使谓齐王曰：<font color="#1B5969">〔〖胡三省注〗之，往也，如也。不敢径遣人使齐，而往楚借使，借使，言借楚人以为使。〕</font>“甚矣王之托仪于秦也！”齐王曰：“何故？”楚使者曰：“张仪之去秦也固与秦王谋矣，欲齐、梁相攻而令秦取三川也。今王果伐梁，是王内罢国而外伐与国，而信仪于秦王也”。齐王乃解兵还。张仪相魏一岁，卒。<br>
			<br>
			　　<font color="#1B5969">【译文】<br>
			<br>
			　　<b>周赧王五年（辛亥　公元前310年）</b><br>
			<br>
			　　张仪向秦武王建议：“为大王您考虑，东方发生事变，大王才能乘机多割得土地。我听说齐王十分憎恨我，我居留在哪里，齐国必定要去攻打。我请求让我这个不肖之人到魏国去，齐国必定要讨伐魏国，齐国、魏国正打得难解难分的时候，大王便可以乘机攻打韩国，进军三川，挟持天子，掌握天下的版图，这是帝王大业呀！”秦王允许张仪到魏国去。齐国果然出兵攻魏，魏王十分惊恐。张仪安慰说：“大王不要担心！让我来退掉齐兵。”于是派他的手下人到楚国，借使臣之口对齐王说：“大王把张仪托付给秦国的办法真厉害呀！”齐王问：“怎么讲？”楚国使者说：“张仪离开秦国本来就是与秦王定下的计谋，想让齐、魏两国互相攻击而秦国乘机夺取三川地方。现在大王您果然攻打魏国，正是对内劳民伤财，对外结仇邻国，而使张仪重新获得秦王的信任。”齐王听罢，下令退兵回国。张仪在魏国做了一年的国相，便去世了。<br>
			<br>
			　　【原文】</font><br>
			<br>
			　　仪与苏秦皆以纵横之术游诸侯，致位富贵，天下争慕效之。又有魏人公孙衍者，号曰犀首，亦以谈说显名。其余苏代、苏厉、周最、楼缓之徒，纷纭遍于天下，务以辩诈相高，不可胜纪；<font color="#1B5969">〔〖胡三省注〗《姓谱》曰：周姓本自周平王子，别封汝川，人谓之周家，因氏焉。一云：以赧王为秦所灭，黜为庶人，百姓称为周家，因氏焉。余按商有太史周任，谓为周姓所自出，夫岂不可！又赧王于时未灭，不可谓周最出于赧王。楼姓，夏少康之裔，周封为东楼公，子孙因氏焉。师古曰：纷纭，兴作貌，又物多而乱貌。胜，音升。赧，奴版翻。夏，户雅翻。少，始照翻。裔，苗裔。〕</font>而仪、秦、衍最著。<font color="#1B5969">〔〖胡三省注〗著者，显著于时。〕</font><br>
			<br>
			　　《孟子》论之曰：<br>
			<br>
			　　或谓：“公孙衍张仪岂不大丈夫哉；一怒而诸侯惧，安居而天下熄？”<font color="#1B5969">〔〖胡三省注〗熄，灭也，火灭为熄。此言天下兵革之事熄灭也。〕</font>孟子曰：“是恶足为大丈夫哉！君子立天下之正位，行天下之正道，得志则与民由之，不得志则独行其道，富贵不能淫，贫贱不能移，威武不能诎，是之谓大丈夫。”<br>
			<br>
			　　扬子《法言》曰：<br>
			<br>
			　　或问：“仪、秦学乎鬼谷术而习乎纵横言，安中国者各十馀年，是夫？”曰：“诈人也，圣人恶诸。”曰：“孔子读而仪、秦行，<font color="#1B5969">〔〖胡三省注〗谓读孔子之言而行仪、秦之事。〕</font>何如也？”曰：“甚矣凤鸣而鸷翰也！”“然则子贡不为欤？”曰：“乱而不解，子贡耻诸。<font color="#1B5969">〔〖胡三省注〗太史公曰：子贡一出，存鲁，乱齐，破吴，强晋而霸越。温公曰：考其年与事皆不合，盖六国游说之士托为之辞，太史公不加考订，因而记之；扬子云亦据太史公书发此语也。〕</font>说而不富贵，仪、秦耻诸。”或曰：“仪、秦其才矣乎，迹不蹈已？”<font color="#1B5969">〔〖胡三省注〗宋咸曰：蹈，践也；言仪、秦之才术超卓，自然不践循旧人之迹。〕</font>曰：“昔在任人，帝而难之。<font color="#1B5969">〔〖胡三省注〗《书·舜典》：而难任人。孔安国注云：任，佞也；难，拒也；言佞人则斥远之。〕</font>不以才乎？才乎才，非吾徒之才也！”<br>
			<br>
			　　<font color="#1B5969">【译文】<br>
			<br>
			　　张仪与苏秦都以合纵、连横的政治权术游说各国，达到富贵的高位，使天下人争相效法。还有个魏国人公孙衍，名号犀首，也以能说会道著称。其余的苏代、苏厉、周最、楼缓之流，纷纭而起，遍于天下，务必以诡辩诈术一争高下，多得举不胜举。然而还要数张仪、苏秦、公孙衍当时名声最为显赫。<br>
			<br>
			　　《孟子》论之曰：<br>
			<br>
			　　有人说：“公孙衍、张仪难道不是大丈夫吗？他一怒而使各国恐惧，安居时又能使兵火息灭。”孟轲说：“那岂能称得上大丈夫！君子处世堂堂正正，行天下之正道，得志便带领百姓同行正道，不得志便洁身自好、独行正道；富贵不能淫，贫贱不能移，威武不能屈，这才能算得是大丈夫。”<br>
			<br>
			　　扬雄《法言》曰：<br>
			<br>
			　　有人问：“张仪、苏秦学习鬼谷子的智术，运用合纵、连横的道理，各自使中国得到十几年的安定，是这样吗？”回答说：“骗人术。圣人对此十分厌恶。”又问：“读孔子的书而做张仪、苏秦那样的事，怎么样呢？”回答说：“这好像有凤凰般的嗓音却长着凶鸟的羽毛，糟透了！”再问：“然而孔子的弟子子贡不正是这样干的吗？”回答说：“子贡为的是排难解纷，张仪、苏秦为的是谋取富贵，游说的目的不同。”有人问：“张仪、苏秦能不蹈前人旧辙，也算是卓越的人才吧？”回答说：“上古时舜帝对奸佞之人加以拒斥，能说不考虑才干吗？那种人才倒是有才，但不是我们所认为的才干！”<br>
			<br>
			　　【原文】</font><br>
			<br>
			　　秦王使甘茂诛蜀相庄。<font color="#1B5969">〔〖胡三省注〗四年，蜀相杀蜀侯，秦武王故诛之。《史记》“庄（莊）”作“壮”。案《秦纪》，秦既得蜀，使陈庄相蜀；从“庄（莊）”为是。〖按〗“壮（壯）”，莊之略笔也。〕</font><br>
			<br>
			　　秦王、魏王会于临晋。<font color="#1B5969">〔〖胡三省注〗班志，临晋县属冯翊，故大荔也，秦取之，更名临晋。应劭曰：临晋水，故名。臣瓒曰：晋水在河之东，此县在河之西，不得临晋水。旧说，秦筑高垒以临晋国，故曰临晋。章怀太子贤曰：临晋故城，在今同州朝邑县西南。余按唐书《地理志》，蒲州有临晋县。宋白曰：汉临晋县在今临晋县东南十八里，故解城是也。后魏改为北解县。周省。隋分猗氏县，置桑泉县。唐天宝十二载，改临晋县。天宝之改县，必有所据，则应劭临晋水之说，未可厚非。秦之临晋在河西，臣瓒、章怀之说皆是也。瓒，藏旱翻。〕<br>
			<br>
			　　〔〖按〗章怀太子贤，即唐高宗李治第六子，字明允，于武则天废帝揽政之时为酷吏丘神勣逼令自尽，终年二十九岁。曾召集文史官员为《后汉书》作注，史称“章怀注”。《通鉴》此后各卷中胡三省所引“贤曰”者，即李贤注语。〕</font><br>
			<br>
			　　赵武灵王纳吴广之女孟姚，<font color="#1B5969">〔〖胡三省注〗吴姓，以国为氏。〕</font>有宠，是为惠后。<font color="#1B5969">〔〖胡三省注〗孔颖达曰：后，后也，言其后于天子，亦以广后胤也。战国诸侯僭王，亦称其夫人为后。〕</font>生子何。<font color="#1B5969">〔〖胡三省注〗为立何而长子章争国张本。〕</font><br>
			<br>
			　　<font color="#1B5969">【译文】<br>
			<br>
			　　秦王派甘茂诛杀蜀国国相陈庄。<br>
			<br>
			　　秦王、魏王在临晋相会。<br>
			<br>
			　　赵武灵王娶吴广的女儿吴孟姚为惠后，十分宠爱她，生下儿子赵何。<br>
			<br>
			　　【原文】</font><br>
			<br>
			　　<b>周赧王　六年（壬子　公元前309年）</b><br>
			<br>
			　　秦初置丞相，以樗里疾为右丞相。<font color="#1B5969">〔〖胡三省注〗应劭曰：丞者，承也；相者，助也。荀悦曰：秦本次国，命卿二人，故置左右丞相，无三公官。樗里疾，秦惠王之弟也。高诱曰：疾居渭南之阴乡，其里有大樗树，故号樗里子。樗，丑于翻。〕</font><br>
			<br>
			　　<b>周赧王　七年（癸丑　公元前308年）</b><br>
			<br>
			　　秦、魏会于应。<font color="#1B5969">〔〖胡三省注〗《左传》曰：邘、晋、应、韩，武之穆也。杜预注云：应国在襄阳城父县西。余按襄阳无城父县。《后汉志》，颍川父城县西南有应乡，古应国也。《括地志》曰：故应城因应山为名。古之应国在汝州鲁山县东三十里。邘，音于。〕</font><br>
			<br>
			　　秦王使甘茂约魏以伐韩，而令向寿辅行。甘茂令向寿还，谓王曰：“魏听臣矣，<font color="#1B5969">〔〖胡三省注〗向，姓也。《姓谱》：向姓本自宋文公枝子向文旰，旰孙戌以王父字为氏。余按《左传》，向戌本出于宋桓公。孟子为齐卿，出吊于滕，王使王驩为辅行。赵岐注曰：辅行，副使也。旰，音干。戌，音恤。〕</font>然愿王勿伐！”王迎甘茂于息壤而问其故。<font color="#1B5969">〔〖胡三省注〗柳宗元曰：地长隆然而起，夷之而益高者为息壤。异书有云：鲧窃帝之息壤以堙洪水。意者此所谓息壤，盖以地长得名。〕</font>对曰：“宜阳大县，其实郡也。<font color="#1B5969">〔〖胡三省注〗杜佑曰：春秋时列国相灭，多以其地为县，则县大而郡小，故赵鞅曰：“上大夫受县，下大夫受郡。”至于战国，则郡大而县小矣，故甘茂曰：“宜阳大县。其实郡也。”汉官仪曰：凡郡：或以列国，陈、鲁、齐、吴是也；或以旧邑，长沙、丹阳是也；或以山陵，泰山，山阳是也；或以川原，西河，河东是也；或以所出，金城城下得金，酒泉泉味如酒、豫章樟树生庭、雁门雁之所育是也；或以号令，夏禹合诸侯，大计东冶之山会计，因名会稽是也。〕</font>今王倍数险，行千里，攻之难。<font color="#1B5969">〔〖胡三省注〗数险，谓函谷及三崤之险。〕</font>鲁人有与曾参同姓名者杀人，人告其母，其母织自若也。及三人告之，其母投杼下机，逾墙而走。<font color="#1B5969">〔〖胡三省注〗《说文》曰：杼，机之持纬者，盖今所谓梭。〕</font>臣之贤不若曾参，王之信臣又不如其母，疑臣者非特三人，臣恐大王之投杼也。魏文侯令乐羊将而攻中山，三年而拔之。<font color="#1B5969">〔〖胡三省注〗事见一卷威烈王二十三年。〕</font>反而论功，文侯示之谤书一箧。<font color="#1B5969">〔〖胡三省注〗谤，讪也，毁也。箧，竹笥也。〕</font>乐羊再拜稽首曰：‘此非臣之功，君之力也！’<font color="#1B5969">〔〖胡三省注〗稽首，首至地也。稽，音启。〕</font>今臣，羁旅之臣也，<font color="#1B5969">〔〖胡三省注〗甘茂，楚下蔡人，故云然。旅，客也。〕</font>樗里子、公孙奭挟韩而议之，王必听之，<font color="#1B5969">〔〖胡三省注〗奭，施只翻。〕</font>是王欺魏王而臣受公仲侈之怨也。”<font color="#1B5969">〔〖胡三省注〗公仲侈，韩相也。〕</font>王曰：“寡人弗听也，请与子盟！”乃盟于息壤。秋，甘茂、庶长封帅师伐宜阳。<br>
			<br>
			　　<font color="#1B5969">【译文】<br>
			<br>
			　　<b>周赧王六年（壬子　公元前309年）</b><br>
			<br>
			　　秦国设置丞相职务，任命樗里疾为右丞相。<br>
			<br>
			　　<b>周赧王七年（癸丑　公元前308年）</b><br>
			<br>
			　　秦国、魏国在应城举行会议。<br>
			<br>
			　　秦王派甘茂去约定魏国共同进攻韩国，又让向寿作他的助手。甘茂命令向寿回国对秦王说：“魏国倒是听从了我的安排，不过我希望大王您不要进攻韩国！”秦王在息壤迎接甘茂，询问原因，甘茂回答说：“宜阳是个大县，其实应属郡一级。现在大王您下令面对多重险隘，不远千里，发兵进攻，是很困难的。鲁国有个与曾参同姓名的人杀了人，有人告诉曾参的母亲，他的母亲仍旧织布，泰然自若。等到先后来了三个人告诉她同样的事情，曾参母亲也扔下机杼，跳墙逃走了。我的贤良不如曾参，大王您对我的信任又不如曾参的母亲，猜疑我的人更不止三个人，所以我怕大王您将来也会有扔下机杼的举动。再说当年魏文侯任命乐羊为大将进攻中山国，三年才攻下。回来论功行赏，魏文侯向乐羊出示别人的指控书，多达一筐。乐羊一再叩头行礼说：‘这不是我的功劳，实在要归功于您信任啊！’现在我甘茂，是个寄居秦国的外籍人，樗里子、公孙奭将来抓住韩国的事情来攻击我，大王一定会听信他们。那时攻宜阳前功尽弃，结果是大王您背弃了与魏王的约定，而我遭受韩国国相公仲侈的怨恨。”秦王说：“我不会听他们的，可以和你起誓！”于是两人在息壤立下誓言。秋季，甘茂和名叫封的庶长率领大军前去攻打宜阳。<br>
			<br>
			　　【原文】</font><br>
			<br>
			　　<b>周赧王　八年（甲寅　公元前307年）</b><br>
			<br>
			　　甘茂攻宜阳，五月而不拔。樗里子、公孙奭果争之。秦王召甘茂，欲罢兵。甘茂曰：“息壤在彼。”<font color="#1B5969">〔〖胡三省注〗征前盟也。〕</font>王曰：“有之。”因大悉起兵以佐甘茂，<font color="#1B5969">〔〖胡三省注〗佐，助也。〕</font>斩首六万，遂拔宜阳。韩公仲侈入谢于秦以请平。<font color="#1B5969">〔〖胡三省注〗请平，犹请和也。〕</font><br>
			<br>
			　　秦武王好以力戏，力士任鄙、乌获、孟说皆至大官。<font color="#1B5969">〔〖胡三省注〗乌，姓也。春秋时，齐有大夫乌枝鸣。《姓谱》：孟姓，鲁桓公之子仲孙之胤，仲孙为三桓之孟，故曰孟氏。〕</font>八月，王与孟说举鼎，绝脉而薨；<font color="#1B5969">〔〖胡三省注〗脉者，系络脏腑，其血理分行于支体之间，人举重而力不能胜，故脉绝而死。按《史记》甘茂传云：武王至周而卒于周。盖举鼎者，举九鼎也。世家以为龙文赤鼎。《史记》“脉”作“膑”。〕</font>族孟说。<font color="#1B5969">〔〖胡三省注〗族者，诛夷其族。〕</font>武王无子，异母弟稷为质于燕，国人逆而立之，<font color="#1B5969">〔〖胡三省注〗逆，迎也。〕</font>是为昭襄王。昭襄王母芈八子，<font color="#1B5969">〔〖胡三省注〗芈，楚姓也。汉因秦制，嫡称皇后，次称夫人，又有美人、良人、八子、七子、长使、少使之号。美人爵视二千石，比少上造。八子视千石，比中更。〕</font>楚女也，实宣太后。<br>
			<br>
			　　<font color="#1B5969">【译文】<br>
			<br>
			　　<b>周赧王八年（甲寅　公元前307年）</b><br>
			<br>
			　　甘茂率军进攻宜阳，过了五个月还没有攻克。樗里子、公孙奭果然争相指责他。秦王便派人去召甘茂，想罢兵回国。甘茂只说：“息壤还在原来的地方。”秦王恍然大悟，说：“有这回事。”于是征发全部兵力去协助甘茂，结果杀死韩军六万人，攻陷宜阳。韩国相公仲侈只好来谢罪求和。<br>
			<br>
			　　秦武王喜好习武较力，大力士任鄙、乌获、孟说都先后做了大官。八月，秦王与孟说举大铜鼎时，用力过猛，血管破裂而死。孟说及其家族被杀。秦武王没有儿子，异母弟弟嬴稷在燕国做人质，国中贵族于是迎回他立为秦昭襄王。秦昭襄王的母亲芈八子，是楚国女子，封为宣太后。<br>
			<br>
			　　【原文】</font><br>
			<br>
			　　赵武灵王北略中山之地，<font color="#1B5969">〔〖胡三省注〗略地之师速而疾。杜预曰：略者，总摄巡行之名也。〕</font>至房子，<font color="#1B5969">〔〖胡三省注〗班志，房子县属常山郡。《史记正义》曰：房子，今赵州县。宋白曰：天宝元年改曰临城。〕</font>遂至代，北至无穷，<font color="#1B5969">〔〖胡三省注〗自代北出塞外，大漠数千里，故日无穷。《战国策》，武灵王曰：“昔先君襄王与代交地，城境封之，名曰无穷之门，所以诏后而期远也。”〕</font>西至河，登黄华之上。<font color="#1B5969">〔〖胡三省注〗《史记正义》曰：黄华，盖黄河侧之山名。〕</font>与肥义谋胡服骑射以教百姓，曰：“愚者所笑，贤者察焉。虽驱世以笑我，胡地、中山，吾必有之！”遂胡服。<br>
			<br>
			　　国人皆不欲，公子成称疾不朝。王使人请之曰：“家听于亲，<font color="#1B5969">〔〖胡三省注〗亲，谓父母。〕</font>国听于君。今寡人作教易服而公叔不服，吾恐天下议己也。制国有常，利民为本；从政有经，令行为上。明德先论于贱，而从政先信于贵，<font color="#1B5969">〔〖胡三省注〗德欲其下及，故先论于贱；卑贱者感其德，则德广所及可知矣。法行自贵近始，故先信于贵；贵近者奉法，则法之必行可知矣。〕</font>故愿慕公叔之义以成胡服之功也。”公子成再拜稽首曰：“臣闻中国者，圣贤之所教也，礼乐之所用也，远方之所观赴也，蛮夷之所则效也。今王舍此而袭远方之服，<font color="#1B5969">〔〖胡三省注〗则，法也。舍，读曰舍。袭，重衣也。〕</font>变古之道，逆人之心，臣愿王孰图之也！”<font color="#1B5969">〔〖胡三省注〗孰，古熟字，通。〕</font>使者以报。王自往请之，曰：“吾国东有齐、中山，<font color="#1B5969">〔〖胡三省注〗按赵都邯郸，东接于齐，中山在其东北，故《史记·赵世家》载武灵王之言曰：“吾国东有河薄落之水，与齐、中山同之。”盖河、薄落之水在赵之东，与齐、中山同此地险也。〕</font>北有燕、东胡，西有楼烦、秦、韩之边。<font color="#1B5969">〔〖胡三省注〗《史记正义》曰：营州之境，即东胡、乌丸之地。林胡、楼烦，即岚、胜之北也。班志：雁门郡楼烦县。应劭注云：故楼烦胡地。岚、胜以南，石州离石、蔺等，七国时赵边也，与秦隔河。晋、洺、潞、泽等州，皆七国时韩地，赵之西边地。〕</font>今无骑射之备，则何以守之哉？先时中山负齐之强兵，侵暴吾地，系累吾民，引水围鄗；微社稷之神灵，则几于不守也。<font color="#1B5969">〔〖胡三省注〗鄗，赵邑，汉光武改为高邑，隋、唐为柏乡县地，唐属赵州。〕</font>先君丑之，<font color="#1B5969">〔〖胡三省注〗以为赵国之丑。〕</font>故寡人变服骑射，欲以备四境之难，报中山之怨。而叔顺中国之俗，恶变服之名，以忘鄗事之丑，非寡人之所望也！”公子成听命，乃赐胡服；明日服而朝。于是始出胡服令，而招骑射焉。<br>
			<br>
			　　<font color="#1B5969">【译文】<br>
			<br>
			　　赵武灵王向北进攻中山国，大兵经房子城，抵达代地，再向北直至大漠中的无穷，向西攻到黄河，登上黄华山顶，与大臣肥义商议让百姓穿短衣胡服，学骑马与射箭。他说：“愚蠢的人会嘲笑我，但聪明的人是可以理解的。即使天下的人都嘲笑我，我也这样做，一定能把北方胡人的领地和中山国都夺过来！”于是带头改穿胡服。<br>
			<br>
			　　国中的士人有不少反对，公子成假称有病，不来上朝。赵王派人前去说服他：“家事听从父母，国政服从国君，现在我向人民宣传改变服装，而叔父您不穿，我担心天下人会议论我徇私情。治理国家有一定章法，总以有利人民为根本；办理政事有一定常规，执行命令是最重要的。宣传道德要先针对卑贱的下层，而推行法令必须从贵族近臣做起。所以我希望能借助叔父您的榜样来完成改穿胡服的功业。”公子成拜谢道：“我听说，中国是在圣贤之人教化下，用礼乐仪制，使远方国家前来游观，让四方夷族学习效法的地方。现在君王您舍此不顾，去仿效远方外国的服装，是擅改古代习惯、违背人心的举动，我希望您慎重考虑。”使者回报赵王。赵王便亲自登门解释说：“我国东面有齐国、中山国；北面有燕国、东胡；西面是楼烦，与秦、韩两国接壤，如果没有骑马射箭的训练，怎么能守得住呢？先前中山国倚仗齐国的强兵，侵犯我们领土，掠夺人民，又引水围灌鄗城，如果不是老天保佑，城几乎就失守了。此事先王深以为耻。所以我决心改变服装，学习骑射，想以此抵御四面的灾难，一报中山　国之仇。而叔父您一味依循中国旧俗，厌恶改变服装，已经忘记了鄗城的奇耻大辱，我对您深感失望啊！”公子成翻然醒悟，欣然从命，赵王亲自赐给他胡服，第二天他便穿戴入朝。于是，赵王正式下达改穿胡服的法令，提倡学习骑马射箭。<br>
			<br>
			　　【原文】</font><br>
			<br>
			　　<b>周赧王　九年（乙卯　公元前306年）</b><br>
			<br>
			　　秦昭王使向寿平宜阳，<font color="#1B5969">〔〖胡三省注〗平，正也，和也。正宜阳之疆界而和其民人也。〕</font>而使樗里子、甘茂伐魏。甘茂言于王，以武遂复归之韩。<font color="#1B5969">〔〖胡三省注〗《史记正义》曰：武遂本属韩，近平阳。楚世家云：韩先王之墓在平阳，武遂去之七十里。去年秦拔宜阳，因涉河城武遂，今复归之韩。〕</font>向寿、公孙奭争之，不能得，由此怨谗甘茂。茂惧，辍伐魏蒲阪，亡去。<font color="#1B5969">〔〖胡三省注〗班志，蒲阪县属河东郡，旧曰蒲。应劭曰：秦始皇东巡，见长阪，因加“阪”云。《括地志》：蒲阪故城，在蒲州河东县南五里。〕</font>樗里子与魏讲而罢兵。<font color="#1B5969">〔〖胡三省注〗讲，和也。〕</font>甘茂奔齐。<br>
			<br>
			　　赵王略中山地，至宁葭；<font color="#1B5969">〔〖胡三省注〗《水经注》：衡漳水东北历下博城西，又西迳乐乡县故城南，又东引葭水注之。葭，音加。〕</font>西略胡地，至榆中。<font color="#1B5969">〔〖胡三省注〗《水经注》：诸次水出上郡诸次山，其水东迳榆林塞，世又谓之榆林山，即汉书所谓“榆溪旧塞”者。自溪西去，悉榆柳之薮，缘历沙陵，届龟兹县西出，故云广长榆也。王恢曰“树榆为塞”，谓此。苏林以为榆中在上郡，非也。按始皇本纪：西北逐匈奴，自榆中并河以东，属之阴山。然榆中在金城东五十许里，阴山在朔方东，以此推之，不得在上郡。余谓苏林之说固未为尽，而道元所谓榆中在金城东五十许里亦非也。据卫青取河南地，案榆溪旧塞，正在唐麟、胜二州界，其西则接古上郡之境。况诸次水出上郡，迳榆林塞入河，则榆中在上郡之东明矣，诸次水无西流至金城、榆中之理。夷考其故，道元特以班志金城郡有榆中县，遂牵合以为说，不知此一节之误尤甚于苏林也。《史记正义》曰：榆中，胜州北河北岸也。杜佑曰：胜州榆林郡南即秦榆林塞。〕</font>林胡王献马。<font color="#1B5969">〔〖胡三省注〗如淳曰：林胡，即儋林。余谓此胡种落依阻林薄，因曰林胡。〕</font>归，使楼缓之秦，仇液之韩，王贲之楚，<font color="#1B5969">〔〖胡三省注〗归，谓赵王自略中山归也。仇，姓也。春秋时，宋有大夫仇牧。液，音亦。之，往也，如也。贲，音奔；康曰：离之父，翦之子。余按离父、翦子，秦将也；此王贲乃赵人，康说非是。〕</font>富丁之魏，<font color="#1B5969">〔〖胡三省注〗富，姓也。春秋时，周有大夫富辰。〕</font>赵爵之齐；代相赵固主胡，致其兵。<font color="#1B5969">〔〖胡三省注〗致者，使之至也。〕</font><br>
			<br>
			　　楚王与齐、韩合从。<font color="#1B5969">〔〖胡三省注〗楚与齐、韩合从，寻即倍之，适足致齐、韩之兵耳。〕</font><br>
			<br>
			　　<b>周赧王　十年（丙辰　公元前305年）</b><br>
			<br>
			　　彗星见。<font color="#1B5969">〔〖胡三省注〗彗星，世所谓扫星，本类星，末类彗，小者数寸，长或竟天，见则兵起，主扫除，除旧布新。唐史臣曰：彗体无光，傅日以为光，故夕见则东指，晨见则西指，或长或短，光芒所及则为灾。又曰：孛星，彗之属也，偏指曰彗，气四出曰孛。孛者孛孛，非常恶气之所生，灾甚于彗。天文书谓五星之精为妖，岁星流为苍彗，荧惑、填星散为赤彗、黄彗，太白、辰星变为白彗、黑彗。〕</font><br>
			<br>
			　　赵王伐中山，取丹丘、爽阳、鸿之塞，又取鄗、石邑、封龙、东垣。<font color="#1B5969">〔〖胡三省注〗《史记正义》曰：丹丘，邢州县。余按隋、唐志，邢州有内丘县，汉之中丘县也，未尝有丹丘，不知其何据。“爽阳、鸿之塞，”《史记》作“华阳、鸱之塞”。《括地志》曰：北岳别名曰华阳台，即常山也，在定州恒阳县北百四十里。徐广曰：“鸱”作“鸿”，鸿上故关，今名汝城，在定州唐县东北六十里。又有鸿上水，出唐县北葛洪山，山接北岳恒山，皆在定州界。班志，石邑县属常山郡，井陉山在西。《括地志》：石邑故城，在恒州鹿泉县南三十五里。封龙山，一名飞龙山，在恒州鹿泉县南四十五里，邑盖因山为名。洪氏隶释载后汉所立白石碑云：常山国元氏县界有封龙山。东垣，即汉真定国之真定县，汉高帝更名。《史记正义》曰：赵之东垣，在恒州真定县南八里，故常山城是也。陉，音刑。〕</font>中山献四邑以和。<br>
			<br>
			　　<font color="#1B5969">【译文】<br>
			<br>
			　　<b>周赧王九年（乙卯　公元前306年）</b><br>
			<br>
			　　秦昭王派向寿去平抚宜阳，又令樗里子、甘茂去攻打魏国。甘茂向秦王建议，把武遂归还给韩国。向寿、公孙奭坚决反对，但未能阻止，于是怨恨甘茂。甘茂心中恐惧，便中断对魏国蒲阪的进攻，逃走了。樗里子只好与魏国讲和退兵。结果甘茂投奔到齐国去了。<br>
			<br>
			　　赵王进攻中山国，兵抵宁葭；又向西攻打胡人，直至榆中。胡人的林胡王献马求和。赵王归来，派楼缓出使秦国，仇液出使韩国，王贲出使楚国，富丁出使魏国，赵爵出使齐国；命代相赵固主持胡人部落事务，召集胡兵。<br>
			<br>
			　　楚王与齐国、韩国订立同盟。<br>
			<br>
			　　<b>周赧王十年（丙辰　公元前305年）</b><br>
			<br>
			　　天空出现彗星。<br>
			<br>
			　　赵王进攻中山国，夺取丹丘、爽阳、鸿之塞，又攻占鄗城、石邑、封龙、东垣。中山国只好献出四城求和。<br>
			<br>
			　　【原文】</font><br>
			<br>
			　　秦宣太后异父弟曰穰侯魏冉，同父弟曰华阳君芈戎；王之同母弟曰高陵君、泾阳君。魏冉最贤，<font color="#1B5969">〔〖胡三省注〗秦封穰侯于陶，陶即范蠡所居陶邑。孟康曰：陶即定陶。班志，定陶县属济阴郡。下云封于穰与陶；穰县属南阳郡，去定陶差远。《水经注》曰：穰侯封于穰，益封于陶，其免相也，出之陶而卒，陶有穰侯冢。穰，音人羊翻。华阳，即武王归马之地。《水经注》：洛水自上洛县东北分为二水，枝渠东北出为门水，水东北历阳华之山，即华阳也。华，音户化翻。芈，眉婢翻。相，息亮翻。卒，子恤翻。冢，知陇翻。班志，高陵县属冯翊，泾阳县属安定。杜佑曰：京兆泾阳县乃秦封泾阳君之地。汉泾阳县在今平凉郡界泾阳故城是也。宋白曰：雍州泾阳本秦旧县。与杜佑同。《索隐》曰：高陵君，名显，泾阳君，名悝。悝，苦回翻。〕</font>自惠王、武王时，任职用事。武王薨，诸弟争立，唯魏冉力能立昭王。<font color="#1B5969">〔〖胡三省注〗惠王，即惠文王。昭王，即昭襄王。〕</font>昭王即位，以魏冉为将军，卫咸阳。是岁，庶长壮及大臣、诸公子谋作乱，魏冉诛之；及惠文后皆不得良死，<font color="#1B5969">〔〖胡三省注〗惠文后，昭王嫡母也。死于正命曰良死。〕</font>悼武王后出居于魏，<font color="#1B5969">〔〖胡三省注〗悼武王后，即秦武王后，昭王嫂也。〕</font>王兄弟不善者，魏冉皆灭之。王少，宣太后自治事，任魏冉为政，威震秦国。<font color="#1B5969">〔〖胡三省注〗为范睢间魏冉张本。〕</font><br>
			<br>
			　　<font color="#1B5969">【译文】<br>
			<br>
			　　秦国宣太后异父弟为穰侯魏冉，同父弟为华阳君芈戎；秦王的同母弟为高陵君、泾阳君。其中魏冉最贤良，从秦惠王、秦武王时起，就担任要职。秦武王死后，各兄弟间争夺王位，只有魏冉能独力扶立秦昭王。秦昭王即位后，任命魏冉为将军，守卫咸阳。当年，名叫壮的庶长及大臣、诸公子阴谋作乱，被魏冉镇压下去；因受到牵连，惠文后被害死，悼武王后也离开秦国流落到魏国。与秦昭王不和的兄弟，全都被魏冉处死。因秦昭王年幼，宣太后便亲自管理国家，任用魏冉执政，使他的威势震慑全国。<br>
			<br>
			　　【原文】</font><br>
			<br>
			　　<b>周赧王　十一年（丁巳　公元前304年）</b><br>
			<br>
			　　秦王、楚王盟于黄棘；<font color="#1B5969">〔〖胡三省注〗《史记正义》曰：黄棘盖在房、襄二州。余按班志，南阳郡有棘阳县，应劭曰：县在棘水之阳。〕</font>秦复与楚上庸。<font color="#1B5969">〔〖胡三省注〗三年，秦败楚师，虏屈匄，取楚上庸。〕</font><br>
			<br>
			　　<b>周赧王　十二年（戊午　公元前303年）</b><br>
			<br>
			　　彗星见。<br>
			<br>
			　　秦取魏蒲阪、晋阳、封陵；<font color="#1B5969">〔〖胡三省注〗“晋阳”，按《史记》世家作“阳晋”，其地当在蒲阪之东，风陵之西，大河之阳，且本晋地也，故谓之阳晋，苏秦所谓“卫阳晋之道”，盖以魏境有阳晋，故在卫境者称“卫阳晋”以别之。《括地志》曰：晋阳故城，今名晋城，在蒲州虞乡县西。《水经注》：函谷关直北隔河有崇阜，巍然独秀，世谓之风陵。郦道元所谓函谷，则潼关也。《史记正义》曰：封陵在蒲州。唐志：河中府河东县南有风陵关。今若据《括地志》，则晋阳亦通。〕</font>又取韩武遂。<font color="#1B5969">〔〖胡三省注〗九年，秦归韩武遂。〕</font><br>
			<br>
			　　齐、韩、魏以楚负其从亲，<font color="#1B5969">〔〖胡三省注〗九年，楚与齐、韩合从，盖即负之也。〕</font>合兵伐楚。楚王使太子横为质于秦以请救。秦客卿通将兵救楚，三国引兵去。<font color="#1B5969">〔〖胡三省注〗将，领也。〕</font><br>
			<br>
			　　<font color="#1B5969">【译文】<br>
			<br>
			　　<b>周赧王十一年（丁巳　公元前304年）</b><br>
			<br>
			　　秦王、楚王在黄棘会盟，秦国把上庸归还给楚国。<br>
			<br>
			　　<b>周赧王十二年（戊午　公元前303年）</b><br>
			<br>
			　　天空出现彗星。<br>
			<br>
			　　秦国攻取魏国蒲阪、晋阳、封陵；又夺去韩国的武遂。<br>
			<br>
			　　齐国、韩国、魏国因为楚国背叛抗秦同盟，联合出兵攻打楚国。楚王派太子芈横作为人质，向秦国求救。秦国派名叫通的客卿率军队援救楚国，三国联军于是退走。<br>
			<br>
			　　【原文】</font><br>
			<br>
			　　<b>周赧王　十三年（己未　公元前302年）</b><br>
			<br>
			　　秦王、魏王、韩太子婴会于临晋，韩太子至咸阳而归；秦复与魏蒲阪。<font color="#1B5969">〔〖胡三省注〗去年秦取魏蒲阪。〕</font><br>
			<br>
			　　秦大夫有私与楚太子斗者，太子杀之，亡归。<font color="#1B5969">〔〖胡三省注〗楚太子质秦而亡归，复质于齐；秦以为言而诱陷其父，齐乘其父出而要之以利。〕</font><br>
			<br>
			　　<b>周赧王　十四年（庚申　公元前301年）</b><br>
			<br>
			　　日有食之，既。<br>
			<br>
			　　秦人取韩穰。<font color="#1B5969">〔〖胡三省注〗班志，穰县属南阳郡。以时考之，当属楚。然韩得颍川之地，与南阳接境，七国兵争，疆埸之间，一彼一此，或者此时穰属韩欤？穰，人羊翻。〕</font><br>
			<br>
			　　蜀守煇叛秦，秦司马错往诛之。<font color="#1B5969">〔〖胡三省注〗蜀守，蜀郡守也。《史记·秦纪》作“蜀侯”。华阳国志曰：秦封王子煇为蜀侯。蜀侯祭，归胙于王；后母疾之，加毒以进。王大怒，使司马错赐煇剑。守，音狩。煇，《索引》音晖。〕</font><br>
			<br>
			　　秦庶长奂会韩、魏、齐兵伐楚，<font color="#1B5969">〔〖胡三省注〗修楚太子亡归之怨。〕</font>败其师于重丘，杀其将唐昧；遂取重丘。<font color="#1B5969">〔〖胡三省注〗唐姓本于唐尧。春秋之时，有二重丘：卫孙蒯饮马于重丘，杜预曰：曹邑；诸侯同盟于重丘，杜预曰：齐地。时楚之境皆不至此。吕氏春秋曰：齐令章子与韩、魏攻荆，荆使唐薎将兵应之，夹泚而军；章子夜袭之，斩薎于是水之上。《水经注》曰：泚水又西，澳水注之。水北出茈丘山，南入于泚水。意者重丘即茈丘也。“昧”，《荀子》作“蔑”，杨倞注曰：与“昧”同，语音相近，当音末。《索引》音莫。〕</font><br>
			<br>
			　　赵王伐中山，中山君奔齐。<br>
			<br>
			　　<font color="#1B5969">【译文】<br>
			<br>
			　　<b>周赧王十三年（己未　公元前302年）</b><br>
			<br>
			　　秦王、魏王、韩国太子韩婴在临晋举行会议，韩国太子又前往秦国咸阳后才归去，秦国把蒲阪归还给魏国。<br>
			<br>
			　　秦国有个大夫私下与楚国太子争斗，楚太子杀了他后，逃回楚国。<br>
			<br>
			　　<b>周赧王十四年（庚申　公元前301年）</b><br>
			<br>
			　　出现日全食。<br>
			<br>
			　　秦国夺取韩国穰城。<br>
			<br>
			　　蜀地郡守嬴辉反叛秦国，秦国派司马错前去将他处死。<br>
			<br>
			　　秦国派名叫奂的庶长联合韩、魏、齐三国出兵攻打楚国，在重丘大败楚军，杀死楚将唐昧，夺取重丘。<br>
			<br>
			　　赵王出兵攻打中山国，中山国君逃奔齐国。<br>
			<br>
			　　【原文】</font><br>
			<br>
			　　<b>周赧王　十五年（辛酉　公元前300年）</b><br>
			<br>
			　　秦泾阳君为质于齐。<br>
			<br>
			　　秦华阳君伐楚，大破楚师，斩首三万，杀其将景缺，取楚襄城。<font color="#1B5969">〔〖胡三省注〗班志，襄城县属颍川郡，有西不羹，楚灵王所谓“大城陈、蔡、不羹，赋皆千乘”是也。陆德明曰：不羹，旧音郎；《汉书·地理志》作“更”字。〕</font>楚王恐，使太子为质于齐以请平。<font color="#1B5969">〔〖胡三省注〗为楚怀王入秦而卒、齐留太子以邀楚张本。〕</font><br>
			<br>
			　　秦樗里疾卒，以赵人楼缓为丞相。<br>
			<br>
			　　赵武灵王爱少子何，欲及其生而立之。<font color="#1B5969">〔〖胡三省注〗及其生者，及其生而亲见之。〕</font><br>
			<br>
			　　<font color="#1B5969">【译文】<br>
			<br>
			　　<b>周赧王十五年（辛酉　公元前300年）</b><br>
			<br>
			　　秦国泾阳君到齐国去充当人质。<br>
			<br>
			　　秦国派华阳君攻打楚国，大破楚军，杀死三万人，包括楚将景缺，夺取了襄城。楚王十分恐惧，把太子送到齐国，请求和解。<br>
			<br>
			　　秦国樗里疾去世，任命赵国人楼缓为丞相。<br>
			<br>
			　　赵武灵王宠爱幼子赵何，想趁自己在世时立他为国君。<br>
			<br>
			　　【原文】</font><br>
			<br>
			　　<b>周赧王　十六年（壬戌　公元前299年）</b><br>
			<br>
			　　五月戊申，大朝东宫，传国于何。王庙见礼毕，出临朝，<font color="#1B5969">〔〖胡三省注〗庙见，始即位而见祖庙也。〕</font>大夫悉为臣。肥义为相国，并傅王。<font color="#1B5969">〔〖胡三省注〗相国之官始此，秦、汉因之；汉、魏以降，其位望尊于丞相。〕</font>武灵王自号“主父”。<font color="#1B5969">〔〖胡三省注〗主父，言为国之主之父也。一曰，言其子主国而己则父也。〕</font>主父欲使子治国，身胡服，将士大夫西北略胡地。将自云中、九原南袭咸阳，于是诈自为使者，入秦，欲以观秦地形及秦王之为人。秦王不知，已而怪其状甚伟，非人臣之度，<font color="#1B5969">〔〖胡三省注〗宾主相见，交际之礼已，方怪其非人臣。〕</font>使人逐之；主父行已脱关矣，审问之，乃主父也。<font color="#1B5969">〔〖胡三省注〗谓已脱身出秦关也。〕</font>秦人大惊。<br>
			<br>
			　　<font color="#1B5969">【译文】<br>
			<br>
			　　<b>周赧王十六年（壬戌　公元前299年）</b><br>
			<br>
			　　五月戊申（二十六日），赵王在东宫举行盛大仪式，把国君之位传给赵何。赵何祭祀宗庙之后，登位治理政事，他属下的大夫都成为朝廷大臣。又任命肥义为相国，并尊称为国君老师。赵武灵王自称“主父”。赵主父想让儿子在国中治事，身穿胡人服装率领文臣武将去攻打西北胡人领地。他计划从云中、九原向南袭击秦都咸阳，便自己扮作使者，前往秦国，想借此来侦察秦国地形及秦王的为人。秦王没有觉察，事后觉得此人相貌伟岸不凡，不像是臣子能有的风度，派人急忙去追赶他；而赵主父一行已经出了边关。经过一番盘问调查，秦国人才知道他就是赵主父，大惊失色。<br>
			<br>
			　　【原文】</font><br>
			<br>
			　　齐王、魏王会于韩。<br>
			<br>
			　　秦人伐楚，取八城。秦王遗楚王书曰：“始寡人与王约为兄弟，盟于黄棘，<font color="#1B5969">〔〖胡三省注〗见上十一年。〕</font>太子入质，至驩也。<font color="#1B5969">〔〖胡三省注〗见十二年。〕</font>太子陵杀寡人之重臣，不谢而亡去。<font color="#1B5969">〔〖胡三省注〗见十三年。〕</font>寡人诚不胜怒，使兵侵君王之边。<font color="#1B5969">〔〖胡三省注〗谓战重丘，取襄城。〕</font>今闻君王乃令太子质于齐以求平。<font color="#1B5969">〔〖胡三省注〗见十五年。〕</font>寡人与楚接境，婚姻相亲；<font color="#1B5969">〔〖胡三省注〗妻父曰婚，婿父曰姻。《字书》：婚，昏也，礼娶以昏时，妇人阴也，故曰婚。婿家女之所因，故曰姻。《字林》：婚，妇家；姻，婿家。贾公彦曰：各据男女身，则男曰昏，女曰姻；若以亲言之，则女之父曰婚，婿之父曰姻。余按张仪言秦、楚嫁女娶妇为昆弟之国；考之于史，自赧王四年至是年，秦、楚未尝嫁娶也。至十九年，楚怀王死于秦。至二十三年，楚襄王逆妇于秦。盖先已约亲，其后襄王终丧，始逆妇成婚姻。〕</font>而今秦、楚不欢，则无以令诸侯。寡人愿与君王会武关，面相约，结盟而去，寡人之愿也！”<br>
			<br>
			　　楚王患之，欲往恐见欺，欲不往恐秦益怒。昭睢曰：“毋行而发兵自守耳！秦，虎狼也，有并诸侯之心，不可信也！”怀王之子兰劝王行，王乃入秦。秦王令一将军诈为王，伏兵武关，楚王至则闭关劫之，与俱西，至咸阳，朝章台，如藩臣礼，<font color="#1B5969">〔〖胡三省注〗秦章台宫在渭南。汉张敞走马章台街，孟康曰：在长安中；臣瓒曰：街在章台下。汉长安在渭南，以此言之，章台宫在渭南明矣。〕</font>要以割巫、黔中郡。楚王欲盟，秦王欲先得地。楚王怒曰：“秦诈我，而又强要我以地！”因不复许。秦人留之。<br>
			<br>
			　　<font color="#1B5969">【译文】<br>
			<br>
			　　齐王、魏王在韩国相会。<br>
			<br>
			　　秦国攻打楚国，夺取八座城市。秦王派人给楚王送信，写道：“起初我与你约定两国为兄弟之邦，在黄棘盟誓，派楚太子到秦国为人质，彼此关系欢洽。不料楚太子辱杀我的重臣，不辞而别，使我无比愤慨，才派兵攻入你的境内。现在听说你又让太子到齐国充当人质，以求和解。我国与你们楚国互相接壤，结为婚姻亲家，要是秦、楚关系如此恶化，就无法号令其他国家。我想与你在武关会面，当面约定，结成友好同盟。这是我真心的愿望！”<br>
			<br>
			　　楚王十分为难，赴约怕落入圈套，不去又怕秦国更加恼怒。昭睢说：“大王不能去，应该赶快调兵固守。秦是虎狼之国，早有吞并各国的野心，决不可信任！”楚怀王的儿子芈兰却劝怀王去，于是怀王前往秦国。秦王让一位将军假扮为秦王，在武关伏下重兵，楚怀王一到便闭上关门，把他劫持到了西边的咸阳。又命令怀王朝拜秦国章台宫，行属国使臣的礼节，并逼迫怀王割让巫郡和黔中郡。怀王要求举行盟誓，秦王却坚持楚国先交出割地。楚怀王十分愤怒地斥责说：“秦王欺骗了我，还想用强暴逼迫我割地！”不再答应。秦国便把他扣留下来。<br>
			<br>
			　　【原文】</font><br>
			<br>
			　　楚大臣患之，乃相与谋曰：“吾王在秦不得还，要以割地，而太子为质于齐；齐、秦合谋，则楚无国矣。”欲立王子之在国者。昭睢曰：“王与太子俱困于诸侯，今又倍王命而立其庶子，不宜！”乃诈赴于齐。<font color="#1B5969">〔〖胡三省注〗诈，言楚王薨而请太子还王楚。〕</font>齐王召群臣谋之，或曰：“不若留太子以求楚之淮北。”<font color="#1B5969">〔〖胡三省注〗楚灭陈、蔡，封畛于汝，灭越，取吴故地，并有古徐夷之地，皆在淮北，即楚所谓“下东国”。〕</font>齐相曰：“不可！郢中立王，<font color="#1B5969">〔〖胡三省注〗郢，楚都。班志：南郡江陵县，故楚郢都，楚文王自丹阳徙此；后九世，平王城之；又后十世，秦拔之，东徙寿春，亦名曰郢。水经：江水东迳江陵县故城南，又东迳郢城南。注云：今江陵城，楚船官地，春秋之渚宫。郢城即子囊遗言所城者。刘昫曰：故楚都之郢城，今江陵县北十五里纪南城是也。〕</font>是吾抱空质而行不义于天下也。”其人曰：“不然，郢中立王，因与其新王市曰：‘予我下东国，吾为王杀太子。<font color="#1B5969">〔〖胡三省注〗巿，谓相要以利，如巿道也。〕</font>不然，将与三国共立之。’”<font color="#1B5969">〔〖胡三省注〗三国，谓齐、韩、魏。〕</font>齐王卒用其相计而归楚太子。楚人立之。<br>
			<br>
			　　秦王闻孟尝君之贤，使泾阳君为质于齐以请。孟尝君来入秦，秦王以为丞相。<br>
			<br>
			　　<font color="#1B5969">【译文】<br>
			<br>
			　　楚国大臣十分震惊，互相商议说：“我们的君王扣在秦国回不来，被要胁割地，而太子又在齐国充当人质；如果齐国秦国一起算计我们，那楚国就完了。”便打算拥立一位在国内的王子继位为王。昭睢反对说：“君王和太子都被困在外国，现在我们违背君王的意旨去立其他儿子，实在不妥当。”于是假称楚王去世，到齐国去要求迎回太子。齐王召集群臣商议，有人建议：“不如扣下太子要求楚国割让淮河以北。”齐相说：“不可，如果楚国另立一王，我们就空有人质而落个天下指责的不义名声。”那人又说：“不怕，如果楚国新立一王，我们可以和新王作交易：‘给我下东国，我替你杀死太子，不然的话，我们就联合三个国家立太子为楚王。’”但齐王还是听从了国相的意见，归还楚太子，楚国便立太子为楚王。<br>
			<br>
			　　秦王听说孟尝君的贤德名望，派泾阳君为齐国人质，邀请孟尝君前来。孟尝君到了秦国，秦王任命他为丞相。<br>
			<br>
			　　【原文】</font><br>
			<br>
			　　<b>周赧王　十七年（癸亥　公元前298年）</b><br>
			<br>
			　　或谓秦王曰：“孟尝君相秦，必先齐而后秦。<font color="#1B5969">〔〖胡三省注〗先、后，皆去声。〕</font>秦其危哉！”秦王乃以楼缓为相，囚孟尝君，欲杀之。孟尝君使人求解于秦王幸姬，姬曰：“愿得君狐白裘。”<font color="#1B5969">〔〖胡三省注〗狐白裘，缉狐掖之皮为之，所谓千金之裘非一狐之掖者也。〕</font>孟尝君有狐白裘，已献之秦王，无以应姬求。客有善为狗盗者，入秦藏中，<font color="#1B5969">〔〖胡三省注〗物之所藏曰藏。〕</font>盗狐白裘以献姬。姬乃为之言于王而遣之。王后悔，使追之。孟尝君至关，关法；鸡鸣而出客，时尚蚤，追者将至。客有善为鸡鸣者，野鸡闻之皆鸣。孟尝君乃得脱归。<br>
			<br>
			　　楚人告于秦曰：“赖社稷神灵，国有王矣！”秦王怒，发兵出武关击楚，斩首五万，取十六城。<br>
			<br>
			　　<font color="#1B5969">【译文】<br>
			<br>
			　　<b>周赧王十七年（癸亥　公元前298年）</b><br>
			<br>
			　　有人劝告秦王：“孟尝君做秦国丞相，一定会先照顾齐国而后才考虑秦国，秦国实在危险！”秦王于是仍任楼缓为丞相，囚禁孟尝君，想杀掉他。孟尝君派人向秦王宠爱的姬妾求情，姬妾说：“我希望得到你那件白狐皮袍。”孟尝君确实有件白狐皮袍，但已经献给了秦王，无法满足姬妾的要求。他的幕僚中有个人善于盗窃，便潜入秦宫藏库，盗出白狐皮袍送给那个姬妾。姬妾于是替孟尝君说情让秦王释放他回国。可是秦王又后悔了，就派人去追。孟尝君急急逃到边关，按照守关制度，要等鸡叫才能放行过客，而这时天色还早。秦王派来追的人马上就到。幸亏孟尝君幕僚中有人善学鸡叫，四野的鸡一听他的叫声都引颈长鸣，孟尝君才得以出关脱身。<br>
			<br>
			　　楚国通知秦国：“蒙上天神灵佑护，我们楚国又有君王了。”秦王恼羞成怒，发兵出武关进攻楚国，杀五万人，夺占十六座城。<br>
			<br>
			　　【原文】</font><br>
			<br>
			　　赵王封其弟为平原君。<font color="#1B5969">〔〖胡三省注〗班志，平原县属平原郡。胜封于东武城，号平原君，非封于平原也。东武城属清河郡，杜佑曰：今贝州武城县是也。盖定襄有武城，时同属赵，故此加“东”也。〕</font>平原君好士，食客尝数千人。有公孙龙者，善为坚白同异之辩，<font color="#1B5969">〔〖胡三省注〗汉书艺文志：公孙龙子十四篇。注云：即为坚白同异之辩者。成玄英庄子疏云：公孙龙着守白论，行于世。坚白，即守白也，言坚执其说，如墨子墨守之义。自坚白之论起，辩者互执是非，不胜异说。公孙龙能合众异而为同，故谓之同异。《史记》注曰：晋太康地记云：汝南西平县有龙渊，水可用淬刀剑，极坚利，故有坚白之论云：黄，所以为坚也；白，所以为利也。或曰：黄所以为不坚，白所以为不利。二说未知孰是。〕</font>平原君客之。孔穿自鲁适赵，<font color="#1B5969">〔〖胡三省注〗按孔丛子，孔穿，孔子之后。孙愐曰：孔姓，殷汤之后，本自帝喾元妃简狄，吞乙卵生契，赐姓子氏；至汤，以其祖感乙而生，故名履，字天乙；后代以“子”加“乙”，始为孔氏。至宋孔父遭华督之难，其子奔鲁，故孔子生于鲁。喾，苦沃翻。〕</font>与公孙龙论臧三耳，<font color="#1B5969">〔〖胡三省注〗三耳，如庄子所载鸡三足之说。庄子疏谓数起于一，一与一为二，二与一为三，三名虽立，实无定体，故鸡可以为三足，则两耳、三耳，其说亦犹是耳。一说，耳主听，两耳，形也，兼听而言，可得为三。臧，臧获之臧。臧获，奴婢也。〕</font>龙甚辩析。<font color="#1B5969">〔辩，别也；析，分也；言分别甚精微也。〕</font>子高弗应，俄而辞出，明日复见平原君。<font color="#1B5969">〔〖胡三省注〗班志，平原县属平原郡。胜封于东武城，号平原君，非封于平原也。东武城属清河郡，杜佑曰：今贝州武城县是也。盖定襄有武城，时同属赵，故此加“东”也。〕</font>平原君曰：“畴昔公孙之言信辩也，<font color="#1B5969">〔〖胡三省注〗毛晃曰：畴，曩也；昔，夕也；畴昔，曩夕也。〕</font>先生以为何如？”对曰：“然。几能令臧三耳矣。<font color="#1B5969">〔〖胡三省注〗毛晃曰：然，如也，是也，语决辞。〕</font>虽然，实难！仆愿得又问于君：今谓三耳甚难而实非也，谓两耳甚易而实是也，不知君将从易而是者乎，其亦从难而非者乎？”平原君无以应。明日，谓公孙龙曰：“公无复与孔子高辩事也！其人理胜于辞；公辞胜于理，终必受诎。”<br>
			<br>
			　　邹衍过赵，平原君使与公孙龙论白马非马之说。<font color="#1B5969">〔〖胡三省注〗此亦庄子所谓狗非犬之说。疏云：狗之与犬，一实两名：名实合，则此为狗，彼为犬；名实离，则狗异于犬。又《墨子》曰：狗，犬也。然狗非狗犬也。大指与白马非马之说同。〕</font>邹子曰：“不可。夫辩者，别殊类使不相害，序异端使不相乱。抒意通指，<font color="#1B5969">〔〖胡三省注〗《索隐》曰：抒，音墅，抒者舒也。康曰：亦音舒。〕</font>明其所谓，使人与知焉，不务相迷也。故胜者不失其所守，不胜者得其所求。<font color="#1B5969">〔〖胡三省注〗辩以求是，辩虽不胜而得审其是，所谓得其所求也。〕</font>若是，故辩可为也。及至烦文以相假，饰辞以相惇，<font color="#1B5969">〔〖胡三省注〗惇，都昆翻，迫也，诋也，谁何也。〕</font>巧譬以相移，引人使不得及其意，如此害大道。夫缴纷争言而竞后息，<font color="#1B5969">〔〖胡三省注〗《索隐》：缴，音纠，非。言其言戾，纷然而争，欲人先屈，务在人后方止也。〕</font>不能无害君子，衍不为也。”座皆称善。<font color="#1B5969">〔〖胡三省注〗言一座之人皆称衍言为善。〕</font>公孙龙由是遂诎。<font color="#1B5969">〔〖胡三省注〗通鉴书此，言小辩终不足破大道。《说文》曰：绌，贬下也。〕</font><br>
			<br>
			　　<font color="#1B5969">【译文】<br>
			<br>
			　　赵王封弟弟赵胜为平原君。平原君好养士，门下的食客常有几千人。其中有个公孙龙，善于作“坚白同异”的辩论考证，平原君尊他为座上宾。孔穿从鲁国来到赵国，与公孙龙辩论“奴婢有三个耳朵”的观点，公孙龙辩解十分精微，孔穿无以对答，一会儿就告辞了。第二天他再见平原君，平原君问：“昨天公孙龙的一番论述头头是道，先生觉得如何？”回答说：“是的，他几乎能让奴婢真的长出三只耳朵来。说起来虽然如此，实际上是困难的。我想再请教您：现在论证三个耳朵十分困难，又非事实；论证两个耳朵十分容易而确属事实，不知道您将选择容易、真实的，还是选择困难、虚假的？”平原君也哑口无言。第二天，平原君对公孙龙说：“您不要再和孔穿辩论了，他的道理胜过言辞，而您的言辞胜过道理，最后肯定占不了上风。”<br>
			<br>
			　　邹衍路过赵国，平原君让他和公孙龙辩论“白马非马”的观点。邹衍说：“不行。所谓辩论，应该区别不同类型，不相侵害；排列不同概念，不相混淆；抒发自己的意旨和一般概念，表明自己的观点，让别人理解，而不是困惑迷惘。如此，辩论的胜者能坚持自己的立场，不胜者也能得到他所追求的真理，这样的辩论是可以进行的。如果用繁文缛节来作为凭据，用巧言饰辞来互相诋毁，用华丽词藻来从偷换概念，吸引别人使之不得要领，就会妨害治学的根本道理。那种纠缠不休，咄咄逼人，总要别人认输才肯住口的作法，有害君子风度，我邹衍是绝不参加的。”在座的人听罢都齐声叫好。从此，公孙龙便受到了冷落。</font></p>&nbsp;<br>
			<p align="center"><span style="font-size: 10pt">
			〔共294卷〕
			<a href="zizhitongjian_001.htm">1</a>
			<a href="zizhitongjian_002.htm">2</a>
			<font color="#3C3CFF"><b>3</b></font>
			<a href="zizhitongjian_004.htm">4</a>
			<a href="zizhitongjian_005.htm">5</a>
			<a href="zizhitongjian_006.htm">6</a>
			<a href="zizhitongjian_007.htm">7</a>
			<a href="zizhitongjian_008.htm">8</a>
			<a href="zizhitongjian_009.htm">9</a>　<a href="zizhitongjian_002.htm">上一卷</a>
			<a href="zizhitongjian_004.htm">下一卷</a></span></font><br>
　</p>
                <p><span style="font-size: 11pt">&nbsp;</span></td>
              </tr>
              <tr>
                <td height="28">
			<div align="right">
			<table border="0" cellpadding="0" cellspacing="0" width="180">
			<tr>
			<td width="20">
			<img border="0" src="../../images/close-0.gif" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.close()">关闭窗口</a></span></td>
			<td width="20">
			<img src="../../images/print.gif" align="middle" width="14" height="14"></td>
			<td width="70">
			<p align="center"><span style="font-size: 9pt">
			<a href="javascript:window.print()">打印文章</a></span></td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			</table>
			</div>
			</td>
			</tr>
			<tr>
			<td>
			<p align="center">
			&nbsp;<br>
			&nbsp;<br>
			<span style="font-size: 10pt; font-weight: 700">
			<a target="_blank" href="http://www.ziyexing.com/">子夜星网站</a></span><br>
			<font face="Arial" style="font-size: 8pt">Personal Website.&nbsp;Created by Midnight Star .Copyright &copy;.</font><br>
			&nbsp;<br>
			&nbsp;<br>
			&nbsp;<br>
			　&nbsp;</td>
			</tr>
			</table>
			</div>
			</td>
			</tr>
			</table>
			</div>
	</body>
</html>
